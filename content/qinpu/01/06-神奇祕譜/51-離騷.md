---
layout: post
type: qinpu
title: "神奇祕譜｜離騷"
author: ["柯棋瀚編"]
date: 2019-01-13
lastmod: 2019-01-15
toc: ["冊01"]
url: qinpu/shenqi/lisao
description: ""
vertical: false
draft: true
---

《神奇》《離騷》解題：

> 臞仙曰，離騷之操有二，其十八段者，屈原自作也，十一段者，後人追感而作也。按離騷經曰，屈原名平，與楚同姓，仕於懷王，爲三閭大夫，三閭之職，掌王族三姓，曰昭，屈，景。屈原序其譜屬，率其賢良，以厲國士。入則與王圖議政事，决定嫌疑，出則監察羣下，應對諸矦，謀行職修。王以親親珍之。後被讒，王疏屈原，親親日衰。原憂心煩乱，不知所愬，乃作離騷。上述唐虞三后之治，下序桀紂羿澆之乱，冀君覺悟，反於正道，而還己也。是時秦使張儀譎詐，誘與俱會武關，原諫懷王勿行，不聽而往，遂爲所脅，卒客死於秦，而襄王立，復用讒言，遷屈原於江南。原復作九歌，天問，遠遊，漁父等篇，冀伸己志，以悟君心，而終不見省。不忍見其宗國將遂危亡，乃付諸徽軫吿乎上下也。

有用的信息只有開頭的一句話：世有二譜，其一爲十一段，其二爲十八段，十八段者爲古。可爲何不列在太古神品？
