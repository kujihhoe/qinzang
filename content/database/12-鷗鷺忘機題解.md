---
type: database
layout: post
author: ["柯棋瀚編"]
title: "《鷗鷺忘機》題解"
date: 2019-12-26
category: ["琴"]
tag: ["琴曲"]
datakind: ["各色資料"]
description: ''
url: database/ouluwhji
vertical: false
img: ''
draft: true
---

## 琴學初津

撰刊年代 淸 光緒二十年(1894)

#### 曲意/解题

臞仙曰，有海翁者，常遊海上，羣鷗集而狎焉。其妻知之，抵暮還家，謂翁曰，鷗鳥可娛，盍攜一二歸玩之。至旦往，則羣鷗高飛而不下矣。乃知前此之忘機也。此調屬淸宮，其音淸而委蕤也。錄五知齋

#### 后记

是曲，传自何君雨文，原谱乃闵派某君所授，而閩派多係繁聲促節，惟此音節恬靜，指法流暢，洵美曲也。按韵雖屬宮，而其功用在羽，苟能指下堅實，頓挫空靈，則自然意味生焉。

## 五知齋琴譜

撰刊年代 淸 康熙六十年(1721)

#### 曲意/解题

臞仙曰，有海翁者，常游海上，羣鷗習而狎焉，其妻知之。抵暮還家，謂翁曰，鷗鳥可娛，盍攜一二歸玩之。至旦往，則羣鷗高飛而不下矣。乃知前此之忘機也。 淸宫之说者，言其音淸而委蕤也，凡古人作操必统一音而主之。眾音辅助而成調。但音之審在絃。如一絃屬宫，三六两絃辅助而成宫。二絃屬商，四七辅而成商。三絃角，五七辅之。四絃徵，二五七辅之。五絃羽，二七辅之。辅助者如按二絃於七徽六分。同一絃弹如一，则合宫字。按三於九徽，按四於十徽，按五於十二徽，合一皆宫。一六散合則成正宫。按四六絃於七徽，合一，成少宫。鷗鹭取四六两絃於七徽。音淸而恬逸，名淸宫调也。如洞天阳春，高山等曲，音多用五 六 九 十 十三徽之间，七徽則鲜矣。音理微奥，非细心研究不可骤得。願與同志，更審訂焉。

#### 段标题

其一 錦翼逶迤，全在四絃乍作，微妙自生 其二 鳴嚶相友之意，三起句取恬逸，末句暢美，一曲之主也 其三 舒意忘機，曲小而幽，可作出手之曲也

#### 后记

鷗操雖游戲小品，而用意亦自不俗。當夫海日朝暉，滄江夕照，羣飛衆和，翱翔自得，渾然一派天機，可以想其音韻矣。

## 蕉庵琴譜

撰刊年代 淸 同治七年(1868)

#### 曲意/解题

臞仙曰，有海翁者，常游海上，羣鷗習而狎焉，其妻知之。抵暮還家，謂翁曰，鷗鳥可娛，盍攜一二歸玩之。至旦往，則羣鷗高飛而不下矣。乃知前此之忘機也。此調屬淸宫，言其音淸而委蕤也。

## 張鞠田琴譜

撰刊年代 淸 道光二十四年(1844)

#### 曲意/解题

鷗操雖遊戲小品，而用意亦自不俗。當夫海日朝暉，滄江夕照，羣飛衆和，翱翔自得，渾然一派天機，可以想其音韻矣。曲小而幽，可作出手之曲也。全在四絃作用微妙自生。 臞仙曰，有海翁者，常遊海上，羣鷗習而狎焉，其妻知之，抵暮還家。謂翁曰，鷗鳥可娛，盍携一二歸玩之。至旦往，則羣鷗高飛而不下矣。乃知前此之忘機也。

## 琴譜諧聲

撰刊年代 淸 道光元年(1821)

#### 后记

琴隱原稿，起調仍從俗譜用散聲一六，聲韻與全章格格不相入，徵不起調，於此益見，爲改用姑洗之律，慢打圓起，尾聲亦稍刪其繁，愈覺愔愔雅致，粹焉可親。近譜又有泛音拂一至六起者，固不合法，而入調卽用進復退復，重見疊出尤爲俗不可耐。然此種指法，近日頗尙之，憶幼時偶聆此音，心怦怦動而喜。廣州李司兼 諱典六 。先生誡之日，此所謂鄭衛而甚焉者，二絃月琴之屬之所以熒聼也，予悚然懼者累日，不謂不三十年，乃有以此著譜相授受者。可嘅哉。

## 以六正五之齋琴學秘譜

撰刊年代 淸 光緒元年(1875)

#### 曲意/解题

臞仙曰，有海翁者，常游海上，羣鷗習而狎焉，其妻知之。抵暮還家，謂翁曰，鷗鳥可娛，盍攜一二歸玩之。至旦生，則羣鷗高飛而不下矣。乃知前此之忘機也。  淸宫之说者，言其音淸而委蕤也，凡古人作操必统一音而主之。眾音辅助而成调。但音之審在絃，如一絃屬宫，五六两絃辅助而成宫。二絃屬商，四七辅而成商。三絃角，五七辅之。四絃徵，二五七辅之。五絃羽，二七辅之。辅助者如按二絃於七徽六分。同一絃弹如一，则合宫字。按三於九徽，按四於十徽，按五於十二徽，合一皆宫。一六散合则成正宫。按四六絃於七徽，合一，成少宫。鷗鹭取四六两絃於七徽。音淸而恬逸。名淸宫调也。如洞天阳春，高山等曲。音多用五六九十十三徽之间。七徽则鲜矣。音理微奥。非细心研究不可骤得。願與同志，更審好焉。

#### 段标题

其一 錦翼逶迤。全在四絃作用微妙自生 其二 鳴嚶相友之意。起句取恬逸，末句暢美，一曲之主也。 其三 舒意忘機。曲小而幽，可作出手之曲也。

#### 后记

鷗操雖游戲小品，而用意亦自不俗。當夫海日朝暉，滄江夕照，羣飛衆和，翱翔自得，渾然一派天機，可以想其音韵矣。

## 希韶閣琴譜集成

撰刊年代 淸 光緒四年(1878)

#### 曲意/解题

淸宮之說者，言其音淸而委蕤也。凡古人作撡必統一音而主之，衆音輔助而成調。但音之審在絃，如一絃屬宮，三六兩絃輔助而成宮，二絃屬商四七輔而成商，三絃角五七輔之，四絃徵二五七輔之，五絃羽二七輔之。輔助者如按二絃于七徽六分同一絃彈，如一則合宮字按三于九徽，按四于十徽，按五于十二徽合一皆宮一六散合則成正宮，按四六絃于七徽合一成少宮。鷗鷺取四六兩絃于七徽，音淸而恬逸名淸宮調也，如洞天，陽春，高山等曲音多用五，六，九，十，十三徽之間，七徽則鮮矣。音理徽奧，非細心研究不可驟得，願與同志共審定焉。 此曲雖遊戲小品，而用意亦自不俗，當夫海日朝暉，滄江夕照，羣飛衆和，翱翔自得，渾然一派天機，可以想其音韻矣。

#### 段标题

一段 錦翼逶迤全在四絃作用微妙自生 二段 二三段正鳴嚶相友之意 三起句恬逸 三段 末句暢美一曲之主也 四段 舒意忘機 曲小而幽可乍出于之曲也

## 希韶閣琴瑟合譜

撰刊年代 淸 光緒四年(1878)

#### 曲意/解题

此曲取四六兩絃於七徽，音淸而委蕤，其作用則全在四絃，雖屬游戲小品，而機趣活潑，實有天空任飛之概，銕?道人瑟譜獅山琴譜。
