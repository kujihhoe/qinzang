---
type: post
author: ["柯棋瀚"]
title: "蜀派琴曲《猿鹤双清》考辨（殘稿）"
date: 2016-10-04
lastmod: 2017-02-05
publishDate: 2021-10-10
category: ["琴"]
series: ["耕琴記"]
tag: ["琴譜", "猿鶴雙清"]
slug: yuanheshuangqing
description: '中二時期的殘稿。《猿鹤双清》为侯作吾打谱，之后在蜀中广为流传，成为了蜀派的代表性曲目。本文将对此曲的发展状况进行梳理，对此曲的内涵进行挖掘。'
draft: true
---

## 一、发展线索

《琴曲集成》中，共有23个琴谱刊载此曲，按照年代排列分别为，1511《谢琳太古遗音》、1515《黄士达太古遗音》、1525《西麓堂琴统》、1530《新刊发明琴谱》、1539《风宣玄品》、1546《梧冈琴谱》、1552《太音传习》、1557《杏庄太音补遗》、1561《琴谱正传》、1579《五音琴谱》、1585《重修真传琴谱》、1589《玉梧琴谱》、1589《真传正宗琴谱》、1590《琴书大全》、1596《新刻文会堂琴谱》、1597《绿绮新声》、1602《藏春坞琴谱》、1609《琴谱合璧》、1611《燕闲四适·琴适》，1618《新传理性元雅》、1625《太音希声》、1802以后《裛露轩琴谱》、1884《双琴书屋琴谱集成》。

其中，《黄士达太古遗音》与《谢琳太古遗音》全同；《杏庄太音补遗》、《琴谱正传》与《梧冈琴谱》全同；《藏春坞琴谱》与《玉梧琴谱》全同，和《梧冈琴谱》除个别吟猱外全同；《琴适》与《绿绮新声》全同，今仅取年代较早者，共有个版本。

可以构成这几条发展序列：太古遗音——双琴书屋琴谱集成

## 二、作者

1511年《太古遗音》之后的几个谱，都说是宋代的“高士”、“隐君子”所作，除了《西麓堂琴统》说是“宋处士高太素”，高太素何人也？开元时人也。直到1585年《重修真传琴谱》说是“宋石扬休”，此后所有的琴谱都沿用此说法。真所谓古史皆层累也。大概是杨表正读史时发现了“养猿鹤”一句，大喜过望，遂将此曲附于石扬休。后人亦觉极当，遂一直沿用。然史上养猿鹤者惟石扬休一人耳？非也。

事实上，石扬休也并非退官告乡后才养猿鹤，也没有提到任何与琴相关的事，扬休仅是托名。石扬休（995—1057）

解题中完全把石扬休的事迹重构，以满足曲意的需要。或许可以从解题的传承关系来看音乐的传承关系

## 三、原猿鹤

## 附录

|                  | 一               | 二       | 三       | 四       | 五       | 六       | 七       | 八       | 九       | 十       | 十一     | 十二     |
| ---------------- | ---------------- | -------- | -------- | -------- | -------- | -------- | -------- | -------- | -------- | -------- | -------- | -------- |
| 太古遗音         | （有词）不分段   |          |          |          |          |          |          |          |          |          |          |          |
| 西麓堂琴统       | 风月凄凉         | 林泉幽邃 | 烟雾开霁 | 猿鹤同音 | 九臯清唳 | 三峡悲啼 | 风撼苍林 | 霜枝绿草 | 鸣鹤在阴 | 哀猿入洞 |          |          |
| 新刊发明琴谱     | 十二段有词无段名 |          |          |          |          |          |          |          |          |          |          |          |
| 风宣玄品         | 十段无段名       |          |          |          |          |          |          |          |          |          |          |          |
| 梧冈琴谱         | 九段无名         |          |          |          |          |          |          |          |          |          |          |          |
| 太音传习         | 瀛海秋高         | 月朗风清 | 万籁萧然 | 孤鹤唳空 | 寒猿啸月 | 猿鹤争巢 | 母鸣子和 | 攀萝抱子 | 并立松雪 | 猿鹤对舞 | 梳翎啄雪 | 结盟友爱 |
| 五音琴谱         | 十四段无名       |          |          |          |          |          |          |          |          |          |          |          |
| 重修真传琴谱     | 瀛海秋高         | 月明風清 | 萬籁寂然 | 猿鸣鹤唳 | 寒猿啸月 | 猿鹤争巢 | 母鸣子和 | 攀萝抱子 | 并立云松 | 猿鹤对舞 | 梳翎啄嗒 | 结盟友爱 |
| 真传正宗琴谱     | 异类和同         | 戴月呼朋 | 远举高飞 | 棲迟海岳 | 穿林拉伴 | 清夜怡情 | 二难具美 | 秋夜悲歌 | 遐龄永寿 | 异兽仙禽 | 拟凤如麟 | 清人称赏 |
| 琴书大全         | 十四段无名       |          |          |          |          |          |          |          |          |          |          |          |
| 新刻文会堂琴谱   | 十二段无名       |          |          |          |          |          |          |          |          |          |          |          |
| 绿绮新声         | 十二段无名有词   |          |          |          |          |          |          |          |          |          |          |          |
| 琴谱合璧         | 十二段无名有词   |          |          |          |          |          |          |          |          |          |          |          |
| 新传理性元雅     | 瀛海秋高         | 月明风清 | 万籁寂然 | 猿鸣鹤唳 | 寒猿啸月 | 猿鹤争巢 | 母鸣子和 | 攀萝抱子 | 并立云松 | 猿鹤对舞 | 梳翎啄嗒 | 结盟友爱 |
| 太音希声         | 灜海秋高         | 月朗风清 | 月明鹤唳 | 万籁萧嘹 | 寒猿啸月 | 猿鹤争巢 | 藤萝抱子 | 并立云松 | 果酒献寿 | 猿鹤对舞 | 梳翎啄答 | 结盟友爱 |
| 裛露轩琴谱       | 异类和同         | 戴月呼朋 | 远举高飞 | 楼迟海岳 | 穿林拉伴 | 清夜怡情 | 二难聚美 | 秋夜悲歌 | 遐龄永寿 | 异兽仙禽 | 拟凤如麟 | 清人称赏 |
| 双琴书屋琴谱集成 | 十二段无名       |          |          |          |          |          |          |          |          |          |          |          |

### 解题

按出版时间将所有解题排列如下：

《太古遗音》：此曲相传以为宋高士林泉乐道之音也。其声凄以清，其调高而畅，殆如老鹤唳风玄猿啸月，使人听之，利欲之心顿忘，出尘之想斯在，故曰“双清”。

《西麓堂琴统》：宋处士高太素隐于商山，避世乐道，见哀猿啸月，鸣鹤唳风，故作此曲，以寓慨世之意。

《太音传习》：友山考谱曰：月白风清，猿啸鹤唳，山间林下当策杖闲行，或据床独坐，时闻其声，不减敲金击玉，使人利欲之心顿忘，出尘之想斯在。此曲宋隐君子所作。

《杏庄太音补遗》：杏庄老人曰：月白风清，猿啸鹤唳，山间林下当策杖闲行，或据床独坐，时闻其声，不减敲金击玉也。此曲隐君子所作。

《重修真传琴谱》：宋石扬休因于城误，当为“成”庙降香误书名，乞增谏官五事，退而养猿鹤、收图书自适，乃作是曲，以写其怀。宛若啼三峡，唳九天，而哀啸嘹亮之声溢于丝弦之表矣。

《真传正宗琴谱》：按斯曲，宋臣石扬休所制。意在高尚其志也。公居台谏，因上成庙封事，以讥时政，几婴逆鳞。遂憣然解组，耽琴书而罗画图，育猿鹤而写清韵，若谓二物不受樊笼，故能放形自适。人而如是，则天地为宽。是以睹猿鹤之清，而洁吾身之清。聆猿鹤音韵之清，而洗吾心之清。所谓寓意于物，而不留意于物也，抚弄者，尚励古人之清操云。秣陵散人杨鹤洲叙，诸曲皆然，不暇枚梓。

《玉梧琴谱》：宋石扬休所作。曰，月白风清，猿啸鹤唳，山间林下当策杖闲行，或据床独坐，时闻其声，不减敲金击玉也。猿鹤对舞，情狂无涯也，故作是曲。

《琴谱合璧》：按斯曲，宋臣石扬休所制，意在高尚其志也。公居台谏，因上成庙封事，以讥时政，几婴逆鳞。遂憣然解组，耽琴书而罗画图，育猿鹤而写清韵，若谓二物不受樊笼，故能放形自适。人而如是，则天地为宽。是以睹猿鹤之清，而洁吾身之清，聆猿鹤音韵之清，而洗吾心之清。所谓寓意于物，而不留意于物也，抚弄者，尚励古人之清操云。

《新传理性元雅》：宋石扬休因于成庙降香误书名，乞增谏官五事，退而养猿鹤，收图书自适，乃作是曲，以写其怀，宛若啼三峡，唳九天，而哀啸嘹亮之声，溢于丝弦之表矣。

《太音希声》：太希曰：是曲也，宋臣石杨休字温言误，字昌言所作。休因成庙降香误书名，增谏官五事而退，遂养猿鹤收图画以自适，琴书而乐志以写其情怀抱意清清之趣，黄涓幼妇无以加矣。

后记：王云台曰：是操起自杨休，其操雅最高洁，学者惟音律而无文也。吾友太希者注文写声，按律合谱，可谓调绝响矣，幸同志君子赏斯趣焉。

《双琴书屋琴谱集成》：宋石扬休由谏台解组归，性爱猿鹤，谓其不受樊笼，故能放形自适，遂制是曲以寓意。此《太古遗音》谱，词多肤俗，因删其文而修饰之。息斋传

### 石扬休

《宋史》第28册卷299，北京：中华书局，2011年

> 石扬休字昌言，其先江都人。唐兵部郎中仲览之后，后徙京兆。七代祖藏用，右羽林大将军，明于历数，尝召家人谓日：「天下将有变，而蜀为最安处。」乃去依其亲眉州刺史李p9930滈，遂为眉州人。
>
> 扬休少孤力学，进士高第，为同州观察推官，迁著作佐郎，知中牟县。县当国西门，衣冠往来之冲也，地瘠民贫，赋役烦重，富人隶太常为乐工，侥幸免役者凡六十余家。扬休请悉罢之。改秘书丞，为秘阁校理、开封府推官，累迁尚书祠部员外郎，历三司度支、盐铁判官。坐前在开封尝失盗，出知宿州。
>
> 顷之，召入为度支判官，修起居注。初，记注官与讲读诸儒，皆得侍坐迩英阁。扬休奏：“史官记言动，当立以侍。”从其言。判盐铁勾院，以刑部员外郎知制诰、同判太常寺。初，内出香祠温成庙，帝误书名称臣，扬休言：“此奉宗庙礼，有司承误不以闻。”帝嘉之。兼勾当三班院，为宗正寺修玉牒官。迁工部郎中，未及谢，卒。
>
> 扬休喜闲放，平居养猿鹤，玩图书，吟咏自适，与家人言，未尝及朝廷事。
>
> 及卒，发楮中所得上封事十余章，其大略：请增谏官以广言路；置五经博士，使学者专其业；出御史按察诸道，以防壅蔽；复齿胄之礼以强宗室；择守令，重农桑，禁奢侈，皆有补于时者。然扬休为人慎默，世未尝以能言待之也。至于诰命，尤非所长。
>
> 平生好殖财。因使契丹，道感寒毒，得风痺，谒告归乡，别坟墓。扬休初在乡时，衣食不足，徙步去家十八年。后以从官还乡里，畴昔同贫窭之人尚在，皆曰：“昌言来，必赒我p9931矣。”扬休卒不挥一金，反遍受里中富人金以去。

范镇：《石工部扬休墓志》，《名臣碑传琬琰集》，宋刻元明递修本，中国基本古籍库

> 君讳扬休，字昌言，其先江都人，唐兵部郎中览之后，徙京兆七代，祖藏用，右羽林大将军员外置同正员，明于历数，既致仕，召家人，谓曰：“天下将有变，而蜀为最安处，又多佳山水，吾将避地焉。”乃去，依其亲眉州刺史李滈，遂为眉州人，于时大历十一年也。藏用生广季，广季生韶。韶生縚，明三家《春秋》。縚P275生誧，蜀保胜军巡官。誧生元璨、孟昶，世举学究登科。元璨生济，即君父也，累赠尚书工部员外郎。母王氏，追封永昌县太君。
>
> 初永昌卒时，君始生九年，号“殒不自胜”，予客见惊异，已知其至性矣。既长，谨愿朴茂乡人爱喜之，凡四举进士，皆为选首。景祐中，中甲科，授同州观察，推官代还，迁秘书省著作佐郎，知开封府、中牟县。县当国之西门，使车往来之冲也。地瘠卤，民贫赋，役烦重，富人往往（隶）太常为乐工，以幸免役凡六十余家，以故民益困。君奏请罢，以宽下户。事虽不报，而民知爱。进本省，充秘阁校理，监裁造院，以太常博士为开封府推官，大享明堂，转尚书祠部员外郎，入三司，为度支盐铁二判官。坐开封府尝失盗，出知宿州。始至表州，民荣知止孝行，加赐粟帛籍。衣冠子弟恃荫为民患者七人，徙置他州，风教大行，一境肃然。是时，侬智高寇岭南，历十余州，如履虚邑，君即建言两川城圯久不修，请增筑以备非常，既而鄙上声，言智高由邛部川寇蜀，蜀民恃以不摇者，以有城也。顷之，召入为三司度支判官，修起居注。初，记注官与讲读诸儒偕侍迩英，坐，君奏，史职当立左右，密迩德音，以详记录者，不可坐。寻改判铁盐句院，以刑部员外郎知制诰，判太常寺。温成庙时，祀降香，乃御封臣署，君奏，此太庙皇后庙之礼，由有司不时以闻致此误。今记注官入侍迩英，温成庙封香去臣署，皆君之请也。兼判三班院，充宗正寺修玉牒官，迁工部郎中，未及谢，以嘉祐二年十一月二日卒于京师之第，享年六十三。上遣中使赙其家，录其孙夷庚、夷吾，试将作监主簿。
>
> 君积阶朝散大夫，勋骑都尉，爵平原县开国男，食邑三百户，娶孙氏，生二子，令伯，岳州 平原县主簿，康伯未仕，孙三人，夷庚、夷清、夷吾，夫人先君十二年以亡，君以中牟旧治也，为吏民所爱，乃葬夫人三异乡 王朱村，而自铭其墓曰：后嗣贤，吾不知矣，不肖，则揭而西归，从祀享之便，故二子亦以明年八月二十二日奉君之柩合葬于夫人之墓。君举进士，二十四年而后登第。登第十八年而掌诰命，为侍从臣。
>
> 平居泊然，若无所为者，聚古图书、养猿鹤以自娱，与家人言未尝及朝事。既殁，发其楮，得尝所奏封数十篇，其大略，请依古增谏臣至七人，以广言路；复五经博士，使学者专其业；命御史出为按察，以防壅蔽；复齿胄之礼，以强宗室；择郡守县令，重农桑，禁奢侈，皆当世p276可行者，而弗得行世，亦未尝以能言待君也。呜呼！君亦不幸赍志以没矣。然平生无疾，因使契丹，道感寒毒，得风痺，既还，小愈，即拜疏谒，告请归，别坟墓，且言异时不复祔先茔也。乡人荣其归，图其像于佛祠，以劝子弟之为学者。殁之日，棺衾之用莫不先具其达于理者。夫所着，南郊野录六卷，燕申编二卷，角上丛编五卷，西斋文集十卷，其诗及杂文制诏又千余篇。予与君同年登科，又同官，其孤求铭，其可辞乎！铭曰：自羽林徙蜀，距今二百六十余年，中间虽仕，仕不遂，且不得时。至君时，天下无事，仕而为天子掌书命，可谓显矣！然其蕴不克尽用其命也，夫其可哀也夫！

### 歌词

#### 太古遗音

【一】猿与鹤，非同气，今为表里，友爱结为兄弟。风月地，合双清，成两美。一个珊瑚玉树琼枝，近沧浪涧水成阴阴底，云霄气宇标致。金风玉露，渐生寒天气。风雨凄凄，霜雪夜，迟复迟，相亲相近相依。御阴阳，乘清气，遥想扶桑若木枝。

【二】盘云嘹唳，卧云拳跽。只见潇湘，烟波万里，明砂碧水。又见瀛洲，烟霞光霁，崔嵬削铁芙蓉翠。云岩果，丹砂脆，青碧露，结缘际。只见猿鹤，飞鸣迢递。

【三】围帐模，古松萝，掩映紫翠叶婆娑。堪坐卧，无春秋夏，家住嵯峨。五老仙峯，浸也彭蠡波，云山攒锦树波，僧楼阁钟皷声，天花落。衬锦茵兮鲜花，古松阴下，玉昆金友两交加。朝云树，暮雨花，结社，一长啸，一弹牙。如游冶，盘云唳天，听其自然，乔木苍藤，听其所以然。猿鹤的佳谊，青云白石金兰契。随意相呼唤，双清也百千岁。一飞上九重天，云淡淡，月娟娟，露泫然。

【四】霜露天，商飚动，露冷冷，风中声送。晓霜弄晴，猿与鹤，山寂寞，冷清清。潇潇风木兮，悲且鸣。北有斗，长庚星明兮，戛然声。东坡先生，赤壁矶下酒船兮，半夜三更。赤壁之鹤楚山猿，夜转夜兮月娟娟，猿鹤猿鹤相眷恋。

【五】高飞远举，观宇宙形。海晏河清，见蜃气楼台水云生。龙鳞百万里，山河锦绣清。仙名美哉，猿鹤风月双清，结成一对并娉婷。涧壑林峦净也岛淑平。芦花里，秋江秋水澄澄，鸿雁鸣。天地清宁，梧竹茂，凤凰鸣。在上有圣明，瑞我烝民，猿鹤也双清。白云天兮黄叶地，西风起兮北雁飞，快猿鹤双清致。鹤有风云猿山水，相终始。猿啼鹤唳，澹而忘归，有涧壑潺缓，而山垒猥。猿鹤兮一声，而天似水。屹岭巃盘旋，鱼龙糜鹿，各自一天渊。猿鹤兮相并立，周密闲逸，情无极，相终始。丹砂顶上复青天，青壁青涧青树路之夤缘。屈跌枝扳，拏遍风枝露叶霞烟。豺虎蛟兮巫山远，子规啼月，巫山宛转。一猿一鹤，意趣双清，见以美然。麒麟凤凰皆鸟兽，驺虞雎鸠，和气薰蒸厚。八荒四海间，太平年民物康阜，落得猿鹤双清天祐。

【六】闲暇时清秋无事，与猿鹤而呼吸沆瀣。奰负音㑤递，匡庐彭蠡宜所止。唫嗁嘹唳，生养而飞跃于其中矣，致使猿鹤双清两美。

【七】山中人兮养鹤猿，风露冷兮九秋天。泛琼浆玉髓，不醉无眠，甲子兮不知年。白龙鳞，金凤羽的紫稻鲜，幅巾里白发老神仙。无拘束，白深衣的大带悬。身在醉鄕边，读韦编，养一鹤一猿。要他献果啣花，放去呼来长留恋。写记猿鹤双清傅，笔卷松涛花落砚，簇冰弦。

#### 新刊发明琴谱

【一】猿与鹤本非同气，今为表里，谁知天生两种，友爱结如兄弟。风月地，合双清，成两美。最喜一个珊瑚珊瑚玉树琼枝，往来近沧浪松萝阴底。又喜一个云霄云霄嚣宇标致，对金风玉露，肃霜寒天气。

【二】风雨凄凄，霜雪夜，还复迟，鹤鸣猿便啼，相亲相近相依。御阴阳，御阴阳，乘清风，遥想扶桑万里。红轮焕彩，碧海澄清，天光云影。

【三】盘云嘹唳，那更卧云拳跽。只见潇湘，烟波烟波一望无际，明沙碧水。又见瀛洲，烟霞烟霞，十分光霁，芙蓉闲壁而起。灵岩叶，丹砂脆，清碧清碧路，结羊肠，屈曲崎岖，只见猿鹤飞鸣飞鸣，关山迢递。

【四】围帐幕，古松萝。掩映紫翠，在烟霞洞里自吟哦。无春秋，家住在崖峨。五老峯相对者彭蠡羊澜万里烟波，巍巍荡荡处，乾坤老，日月如梭。猿鹤猿鹤，栖迟栖迟，在那五云五云深处深处，得其所止，贻养天和。天和，地和猿鹤和。

【五】衬锦茵，苔藓花，茂林修竹内松阴下，玉昆金友，堪夸消洒，金友堪夸消洒。相者朝云暮雨同结社，或长叹，或共弹牙。盘云唳天，卧日栖霞。有时节相伴着空山糜鹿，古树昏鸦。青云白石上金兰契，美玉无瑕。相呼，相呼，相唤，相唤，一双两美两美，同游同戏，飞走遍那海角天涯。明夜，明夜，无明夜。

【六】山月白，碧云轻。万籁无声处，斗柄横天，风不动，玉露零零，不动，玉露零零。猿鹤空山寂寞，冷清清，夜沉沉，向潇潇风水，只闻悲且鸣。天地清宁，长更星明，忽听戛然声。东坡先生，赤壁矶下酒船兮，半夜三更，三更。赤壁鹤，楚山猿，夜未央兮，在翠壁丹崖，对着风清月明，猿鹤猿鹤共双清。

【七】高飞远举，纵横轻盈。远近楼台，烟水云影。万里山河，锦绣峥嵘。弥漫烟波空阔，蜃气生，品物亨。覩玄猿白鹤，风月双清，结成一对名。涧壑林峦静也岛屿平，岛屿平，黄芦与白苹，秋江里水清。闻鹡鸰嘹唳，鸿雁也悲鸣。雍熙世道，相承升平。善哉乎也，猿鹤双清，占山水间，昭彼万物，瑞我蒸民。清风两腋，直上蓬瀛。

【八】白云天兮黄叶地，西风起兮北雁飞，快猿鹤双清致。鹤有风云兮，猿山水兮，相终始。猿啼鹤唳，淡而忘归。有涧壑潺湲而松风响，猿鹤兮悲啼。如鱼似水，在碧波深处无忧虑。鱼龙，鱼龙，麋鹿，鹿糜，游戏名山名山大川大川，各得遂其飞渭之志，猿鹤真美堪同契。

【九】相留恋，丹砂顶上覆青天。通臂梳翎，向青壁青涧青泉。路寅缘，路寅缘，屈轶指攀，拏遍风枝落叶，烟霞洞里也无年，年。跳梁踊跃，将戏舞同蹁跹。豹虎纵横兮，巫山路远。子规啼月，峩眉宛转，猿鹤盘旋。

【十】明月夜，清风时。猿与鹤，两相宜。攀缘石磴巉岩里，凌摩云汉空濛际，呼俦引类同游戏。逍遥徜徉，在三峡巫山五岭，青松枝，岁月悠悠，不知几许时。玄猿能隐雾，白鹤能养硃，羡一肖人形，一随那仙侣。麒麟凤凰，皆同鸟兽，驺虞雎鸠，和气薰蒸厚。太平年，风调雨顺，民物安阜。猿鹤落得双清相守。

【十一】山中人兮养鹤猿，风露冷兮九秋天。夜永不醉无眠，从琼浆，有时飡石髓，玄机默运，先天后天，默运，先天后天。六十甲子，从头数几遍，不知春秋是何年。逍遥自在，洞里神仙。披鹤氅，戴华阳，深衣大带，两袖褊褊。畜养一玄猿，一白鹤，随后与前。朝三暮四，众徂皆喜，却把白鹤开笼放往芝田。猿鹤饱驯，白石青泉，悠然，悠然，悠然。

【十二】猿献果，鹤来啣花，猿鹤交加，猿鹤交加。呼来放去，人与兽鸟，无拘无系。明月清风夜，但只见猿披淡墨，鹤顶丹砂。同沾雨露，共饱烟霞。人与猿相亲无惊讶，人与猿相近多幽雅，多幽雅，丝桐写入千金价。瑶琴鼓一曲，吟猱总是猿鹤话。猿鹤奏双清，分付与知音君子，乐道贤人，流水高山，子期翁而一象，听弹一曲双清罢。人在光天化日下。

#### 绿绮新声

【一】猿鹤本非同气，今为表里，谁知天生两种，结为兄弟。最喜二个烟霞烟霞洞中，玉树琼林，嚣宇标致。风月地，合双清。猿鹤并美多佳致。同盟同誓，盘旋嬉戯。雪片羽毛丹顶，淡墨玄裳通臂。猿能隐露，鹤养珠，相亲相近相依，金风玉露，肃霜寒天气。

【二】风雨凄凄，这般霜雪夜，迟复迟，鹤鸣猿便啼。御阴阳，御阴阳，乘清风，摇想扶桑万里。碧海澄清，红轮焕彩，盘云嘹唳。那更卧云拳跽。最喜一个明沙秀水，石屋丹砂翠壁，远峤巍峩崄巇。又喜一个沧浪底，一望十分光霁。猿鹤飞鸣，关山迢逓。

【三】围帐幕，古松萝，围帐幕，古松萝。掩暎紫翠，松阴下，共吟哦。无春秋，家住在嵯峨。五老峯相对着五云彭蠡，万里烟波。巍巍荡荡，乾坤老去如梭。猿鹤猿鹤，栖迟栖迟，在那五云五云深处深处，猿鹤得其所止，遗养天和，地和，猿鹤和。

【四】衬锦茵，苔藓花，衬锦茵，苔藓花。清风白石上，玉昆金友堪夸，玉昆金友堪夸。堪夸潇洒，同结社，共弹牙。盘云嘹唳，卧日栖霞，盘云嘹唳，卧日栖霞。有时节，猿鹤对苍山麋鹿，古树昏鸦。茂林修竹里，堪坐卧，多潇洒。一双一双两美两美，爱那巫山巫峡，洧盘玄圃，飞走遍那海角天涯。明夜无明夜。

【五】山月白，碧云轻，山月白，碧云轻。万籁无声，斗柄参横，斗柄参横。月白风清，露泠泠，夜沉沉，空山寂寞，正是半夜三更。风入松林，只见山鸣谷应，响萧萧，响萧萧，但闻猿鹤的那悲鸣。冷清清，冷清清，的的那悲鸣，双清双清又双清。

【六】高飞远举，纵横轻盈。空濶洞庭，天光云影，水镜净一碧万顷。照见楼台倒影，龙宫近，涧壑林峦静也嶋屿平，涧壑林峦静也嶋屿平。黄芦与白苹，秋江里水清，鹡鸰嘹唳鸿雁也悲鸣。雍熙世道，相承升平。善乎哉，玄猿白鹤的那风月双清，清风两腋，直上蓬瀛。

【七】西风起兮碧云飞，草木落兮黄叶地，西风起兮也碧云飞，草木落兮也黄叶地，怏猿鹤双清致，怏猿鹤双清致。鹤有风云猿山水，相始终，猿啼鹤唳，淡而忘归，猿啼鹤唳淡而忘归。有涧壑潺湲而松风响，猿鹤而悲啼。如鱼似水，在碧波，无忧虑。情同友爱，永不相离。游遍名山名山，大川大川，各得遂其飞潜之志，猿鹤并美堪同契。

【八】丹砂顶，相留恋，向青天。覆清碧清涧与清泉。路夤缘，路夤缘，屈扶指攀，拿遍枫枝露叶，烟霞洞里也无年，年。跳梁踊跃，将戏舞，同蹁跹。豺狼虎豹兮纵横，路远云山石室，猿鹤安便。

【九】明月夜，明月夜，清风时节，清风时节，清风时节，清风时节。鹤鸣猿便啼，猿啼鹤便鸣，鹤鸣猿便啼，猿啼鹤便鸣。猿兮啼，鹤兮鸣，猿兮啼，鹤兮鸣。猿鹤争巢多聒噪，天清地寕，正是野濶秋分。

【十】岁月悠悠，不知几许时，岁月悠悠，不知几许年。玄猿能隐露，白鹤能养珠，一峭人形，一行那僊侣。麒麟鸾凤，皆同鸟兽，枪枪兮彼我忘形，一任倒凤颠鸾，同沾雨露共饱烟霞。

【十一】山中人兮养鹤猿，风露凝兮九秋天，山中人兮也养鹤猿，风露凝兮也九秋天。夜永不醉无眠，夜永不醉无眠，或吸琼浆，飡石髓，运先天。逍遥自在，洞里神僊，逍遥自在，洞里神僊。披鹤氅，穿一套深衣大带，两袖褊褊。畜养一玄猿，一白鹤，后与前。朝三暮四，众狙皆喜，却把猿鹤开笼，放在芝田，猿鹤饱沁，白石清泉，悠然悠然更悠然。

【十二】猿与鹤，多幽雅，人与猿鹤兮多幽雅，幽雅多幽雅。夺真趣，乐无涯，猿不去僧亭报午，鹤不去扬州同跨。赋成一曲，双清调转嘉，人在光风化日下。

#### 重修真传琴谱

【一 瀛海秋高】露零零，秋动蓬𤅀，月皎风轻。猿鹤两两共忘形，对美双清，猿鹤呵，交结嵗寒盟。情交友爱也，为弟为兄和为表里，彼此相仍。碧天如洗兮半夜三更，戛然嘹唳，相应和鸣。飞禽走兽兮义自天成，隐士兮避世也迯名。猿鹤化形，君子也养性怡情。

【二 月明风清】月明明，风凄清，听那漏下人寂静，游仙梦不成。海晏河清，天清地宁，凉冷露零零。青田月下家千里，赤壁舟中夜几更。紫芝香煖喜春晴，睡稳无惊。

【三 万籁寂然】万籁无声，银河耿耿澄清。猿鹤兴味萧然也，物外幽情，猿鹤呵，起舞为风惊，皓月明明。猿鹤双清。美哉也一对天地。

【四 猿鸣鹤唳】开玉鉴，展氷轮，开玉鉴，展氷轮，夜永更分。明月下，鹤还云，感生知夜，嘹唳声颦。彻青冥，戛然的那孤高，嘈嘈四野遥闻。脱俗离尘出鸡群，千嵗寿，一生身。昂藏东望，对月长鸣，似忆当年你那相识幽人，幽人。

【五 寒猿啸月】攀玉树，蹑琼枝，攀玉树，蹑琼枝，猿啼清晨静夜，对月发长吁，黑衣郞器宇的那形标致，巴西侯吟风月的那声嘹唳。心凝忌，身拳跽。度云宿月，那攀援娥眉三峡五溪，密雪凝霜，肯畏夜寒天气，天气。

【六 猿鹤争巢】猿鹤非同类，猿鹤相为聚。上宿争巢，的那嘐嘐喧呼嘹唳，如结构闲非是。借巢居鸠，雀曾全义。宜相好合，相仍为表里，愿言那和气，愿言和气。鼠牙雀角，那都如是纷纭，只为名和利。各随分，要知机，青云白石，宜相友结那金兰契，好敦崇那佳谊。猿鹤午夜两争巢，令人乖议。

【七 母鸣子和】周围帐幙，松萝掩映，翠叶婆娑。鹤鹤母鸣子和，非赋非歌，声嘹那何争挫。母美佳儿，声相似，我仙种也天生，徘徊盛世，气乘金火，慈孝仁和。丹顶呵，玄睛呵，紫气呵，蓬莱山下你那花开万朶，与母子同归，吹萧闲卧，闲卧。

【八 攀萝抱子】挂饮烟树岩前，藤萝抱子，逐步攀援。他在江邉月下，儿挟母，母携儿，啸对青天。他那连肱命侣，来复去，去还来，渴饮清泉，清泉，自安便，兴味悠然，母子团栾。交梨火枣，任加小神仙。

【九 并立云松】张翠盖，偃长松，靉靆云封。猿与鹤，两情浓，清风高节，气味相通，清风高节，气味相通。挟肩并立也，自在从容，云松两立西东。都忘尔汝，行相同，坐相同，啸相同。相邀作伴，去那王母筵前，啣花献果，同蹑仙踪，仙踪。

【十 猿鹤对舞】鹤吹箫你那猿顿首，为主人弥祝千年寿。将进长生之酒，愿言天地同悠久，猿鹤年年对主人长长相守。鹤也乘风起，猿也乗云跪，猿与鹤风云会，猿与鹤成双对。交相舞，交相拜，再拜。愿不老长生，寿比南山，福如东海。

【十一 梳翎啄嗒】驻松阴，闲梳白玉翎，两相啄嗒回护那有余情。听蹁跹嘹唳声清，九皋千嵗那年深，色渐红鲜，丹顶玄晴，不劳铅汞炼身形。缑山缥缈的那从来去，下蓬瀛，芝田夜月明明。想华表柱那曾返丁令。野鹤孤猿，一榻闲情，时披相鹤海沙经。氷弦一抚你那万虑也緫澄清，美哉猿鹤，对主人千载佳盟。

【十二 结盟友爱】幅巾黎杖的那神仙，深衣大带的那腰缠。养鹤猿，风露冷兮秋际九天。酌酒醉无眠，腹便便，问他甲子，自言不识何年。无拘束留恋，东海南山之愿，结誓盟友爱也，永不相违背。写双清，传笔卷，翰墨染云烟，风涛花落砚。猿鹤年年对主人千载佳盟。

#### 真传正宗琴谱

【一 异类和同】猿与鹤本非同类，却为同志。猗欤，猿与鹤本非同类，却为同志。试看毛羽殊形，臭味原无贰。若聮琼，似合璧，称双瑞。最喜一个跚跚步 ，命俦啸侣，又见往来亹亹行，攀条通臂。又喜一个蔼蔼仪，披云鼓翅。猿与鹤，金兰结契，结契，征逐奔飞，𦆯翻矫跂。

【二 戴月呼朋】雾霏霏，云霭霭也，月晖晖。鹤鸣猿也嘘唏，相呼相唤相依。共徘徊，顾影恋音徽。风翻雪毳，露浥霜衣。

【三 远举高飞】盘云嘹唳，一个卧云睥睨，只在潇湘烟波里，一望无际，飘飘摇曳。又在蓬瀛云霞里，十分灮霁，翩翩伉俪。响剌剌，声哕哕，飞腾荒裔。万里遥遥须臾逝，烟云迢逓，烟云迢逓。

【四 栖迟海岳】围帐幕，古松萝，只见围帐幕，古松萝。又见葳蕤藓薜，在烟霞洞里，自吟哦。无春秋，栖止那嵯峨。重一句，五老峰，相对着彭蠡洋澜，万里烟波。岱华衡岳，万叠也，那陂陀，磨崖绝巘，峻岅危坡。且婆娑，蹉跎离着纲罗。他多则是下为窟，上为窝，猿鹤呵呵。

【五 穿林拉伴】衬锦茵，苔藓花，只见衬锦茵，苔藓花。又见茂林修竹内，贯蒹葭，贯蒹葭，相看苍睛丹顶两无暇。更堪嘉，叠毛弄日，振羽阴霞。重二句，有时节，相伴着空山麋鹿，古树鸠鸦。忽然惊身矫翅也，影横加。时栖时趠，时分时聚或时哗。嗟嗟九皋声远，并那三峡声赊，忽然飞远在天涯。

【六 清夜怡情】纎月白，片云轻，只见纎月白，片云轻。又见万籁无声䖏，斗柄横，斗柄横，空山幽壑，寂寞响泠泠，漏沉沉。又见那长庚明，何物峥嵘，玉铺毳，丹含精。更羡涧余清，涧余清，在谷浴谷，在坑浴坑。林乐无形，灮晶晶，灮晶晶，夜色莹莹。恍然神游太溟，云蒸雾滃冷瑶京。

【七 二难具美】啼虚璧，连轩凤跄也。啸空山，宛转龙骧也。凌绝壑，踯躅鹰扬也。朝戯芝田，颙仰也徜徉。夕宿瑶池，抱璞也翱翔。重二句，只见弥漫，烟波也踉跄，遁迹林峦也自潜藏，微茫岛屿也彷徨，躇蹰顾影也，若低若昂，嚄咋呼群也，又却或颉或颃。

【八 秋夜悲歌】碧云飞兮，黄叶乱。白露降兮，清雾灿。月明兮，星有烂。只见月明兮，星有灿。又见银河耿耿兮，玉绳低，夜将半。何䖏兮，见霜毫雪翰。重二句，一声若诉兮，忽若怨若泣兮若唤，若嚄咋兮，若𪗙龂兮若叹。若惊若惮。若相失兮，若涣若散。若绝弦操缦，若续若断宫商换。

【九 遐龄永寿】相留连，逍遥自在多天年。绵延，冥契真铅，凝太素，喻重玄。自翩跹，自翩跹，永远烟霞洞府乐无邉。更多年，含㳤祥欤，五月形全，重二句，练妙气欤千年，来旋拟兮，二物如僊。只见能缘能引，不践地，而孤蹇。一低一昂，戯太清而盘桓。谁后谁先，任那甲子周旋，春花秋月历千千。

【十 异兽仙禽】栖悬崖兮，攀藤饮巢峯巅兮，抱膝吟。浴太液兮，露丹顶。集华表兮，弄玉音。遨云日兮，托形嵩渺之岑。噏露浆兮，幻景缑山之阴。果是异兽仙禽，一飞一走，羽仪琼岳，冠冕琪林。

【十一 拟凤如麟】宿苍莽，喋丹涯，飡琅实，偃松枝。情相近，性相宜，变形换体又相如。君不见周穆王南征时，重一句 ，一军披离，一军披离，君子化为猿鹤也如遗，那气求声应如斯。不见千嵗为人为僊兮，又何问白衣黑衣。一雄一雌，化为驯质真姿，重一句，谁识谁知。又岂若猢狲类，野鸡栖，真与仁麟威凤，同羽仪希奇。

【十二 清人称赏】一片浮云万里心，半轮明月九霄音，连栈蓬莱天路逈难寻，溟瀚昆瀛，烟华杳莫侵。幽人思惆怅沉吟，骚客怀想关，心意更深，犹胜聆嶰谷管，雍门琴。

#### 太音希声

【一 灜海秋高】露零零，秋动蓬灜。月皎风轻，猿鹤两两，共忘形。对美双清，情同友爱岁寒盟。乃为弟为兄，义自表里天成，彼此相仍。戛然嘹唳两和鸣，君子隐世，养性怡情。

【二 月朗风清】月明风清，听那漏下人寂静。游仙梦渺，海晏河清，天清地宁。青田月下家千里，赤壁夜舟中，一舡满载月明。避世迯名，紫芝香煖，最喜春睛，睡稳无惊。

【三 月明鹤唳】开玉鉴，展氷轮，月明夜永更分。鹤还云彻青冥，猿啸月，鹤长鸣凄清。嘹唳声颖猿鹤两两化形。

【四 万籁萧嘹】万籁无声，银河耿耿，澄清。皓月明明，猿鹤兴味两相同，物外幽情。猿鹤呵对舞起风惊，九皋四野遥闻，脱俗离尘，昻藏东望一身轻。对月长鸣，相伴幽人。

【五 寒猿啸月】攀玉树，蹑琼枝，的那黑衣白羽相姿。猿啼鹤唳两相聚，两相宜，孤猿啸月也发长吁，穿云渡月也翱翔飞。猿鹤鹤非同类，鹤猿相为表里，四野的那尽嘹唳。峨眉三峡，入青冥，渡五溪。白石青云猿鹤聚，鸠雀曾为全义。友爱和气，永结金兰之契。猿鹤声颖嘹唳。

【六 猿鹤争巢】鹤母子同鸣和耶，猿啸月非赋歌耶。母美佳儿声，相似我，两徘徊的那仙乐。

【七 藤萝抱子】卧烟烟的那树嵓前，穿藤萝抱子，逐步攀援，儿扶母，母携儿，欢然。青天明月江边，渴饮清流泉。兴味长，母子悠然自安便，啸对青山。母子永团圆，交梨火枣，任加食那小神仙。

【八 并立云松】张翠盖，偃长松，的那图怅幙，遶藤屏。清风高节，猿与鹤靉靆云，丹枫云树，猿鹤双清。气味相通自在从容。云闻松下的那两立西东，忘尔的那行相同，坐也相同，啸相同，邀同伴覔僊踪。王母筵前，的那啣花献果，鸟猿白鹤，飞舞蹁跹。猿鹤的那，蹑僊踪。僊踪，僊踪，蹑僊踪。

【九 果酒献寿】鹤吹箫，猿献果，永庆长生僊酒，祝主人千秋寿，愿言天地同悠久。猿鹤年年，对主人时常相守。

【十 猿鹤对舞】鹤也的那乘风起，声嘹唳。猿也的那乘云跪献紫芝。猿与鹤，风云会。鹤与猿，双成对交相舞交相拜。猿鹤再拜，愿主人常不老福山寿海。

【十一 梳翎啄答】驻松阴闲梳白玉翎，踏石磴摘果。欢忻啄嗒回，获情嘹唳声清。鹤也千岁年深，白衣丹顶。玄睛无大药炼身形，美哉。猿鹤对主人，一榻闲情，无忧也无虑，千载佳盟。

【十二 结盟友爱】幅巾黎杖，的那似神僊，宽衣大带的那腰间缠。养猿鹤任踈狂，终日薰薰醉眠。那管是非塲人间甲子，自言不识是何年。无拘无束无畱恋，东海南山之愿。结誓友爱，野鹤孤猿。

### 新传理性元雅

【一 瀛海秋高】露零零，秋动蓬瀛，月皎风轻。猿鹤两两共忘形，对美双清，猿鹤呵，交结嵗寒盟。情交友爱也，为弟为兄，和为表里，彼此相仍。碧天如洗兮，半夜三更。戛然嘹唳，相应和鸣。飞禽走兽兮，义自天成。隐士兮，避世也逃名。猿鹤化形，君子也养性怡情。

【二 月朗风清】月明明，风凄清，听那漏下人寂静，游仙梦不成。海晏河清，天清地宁，凉冷露零零。青田月下家千里，赤壁舟中夜几更。紫芝香煖喜春晴，睡稳无惊。

【三 万籁寂然】万籁无声，银河耿耿澄清。猿鹤兴味萧然也，物外幽情，猿鹤呵，起舞为风惊，皓月明明。猿鹤双清。美哉那一对天成。

【四 月明鹤唳】开玉鉴，展氷轮，夜永更分。明月下，鹤还云，感生知夜，嘹唳声频。彻青冥，戛然的那孤高，嘈嘈四野遥闻。脱俗离尘，出鸡群，千嵗寿，一生身。昂藏东望，对月长鸣，似忆当年你那相识幽人。

【五 寒猿啸月】攀玉树，蹑琼枝，猿啼清晨，静夜对月彂长吁，黑衣郞器宇，的那形标致，巴西侯吟风月，的那声嘹唳。心疑忌，身拳跽。度云宿月，那攀援娥眉三峡五溪，密雪严霜，肯畏夜寒天气天气。

【六 猿鹤争巢】猿鹤非同类，猿鹤相为聚。上宿争巢，的那嘐嘐喧呼嘹泪，如结构闲非是。借巢居鸠，雀曾全义。宜相好合，相仍为表里，愿言那和气。鼠牙雀角那都如是，纷纭只为名和利。各随分，要知机，青云白石宜相友，结那金兰契，好敦崇那佳谊。猿鹤午夜两争巢，令人乖议。

【七 母鸣子和】周围帐幕松萝，掩映翠叶婆娑。鹤鹤，母鸣子和，非赋非歌，声嘹那何争挫。母美佳儿，声相似我。仙种也，天生徘徊盛世，气乘金火，慈孝仁和。丹顶呵，玄睛呵，紫气呵，蓬莱山下，你那花开万朶，与母子同归，吹萧闲卧闲卧。

【八 攀萝抱子】挂饮烟树岩前，藤萝抱子，逐步攀援。他在江邉月下，儿挟母，母携儿，啸对青天。他那连肱命侣来复去，去还来，渴饮清泉，清泉。自安便，兴味悠然，母子团栾。交梨火枣任加飡，小神仙。

【九 并立云松】张翠盖，偃长松，靉靆云封。猿与鹤，两情浓，清风高莭，气味相通。挟肩并立也，自在从容，云松两立西东。都忘尔汝，行相同，坐相同，啸相同。相邀作伴，去那王母筵前，啣花献果，你那同蹑仙踪，仙踪。

【十 猿鹤对舞】鹤吹箫你那猿顿首，为主人称祝千年寿。将进长生之酒，愿言天地同攸久，猿鹤年年对主人，长长相守。鹤也乘风起，猿也乗云跪，猿与鹤风云会，猿与鹤成双对。交相舞，交相拜，再拜。愿不老长生，寿比南山，福如东海。

【十一 梳翎啄嗒】驻松阴，闲梳白玉翎，两相啄嗒囬护那有余情。听蹁跹，嘹唳声清，九皋千嵗那年深，色渐红深，丹顶玄睛，不劳铅汞炼身形。缑山缥缈，的那从来去，下篷瀛，芝田夜月明明。想华表柱，那曾返丁令。野鹤孤猿，一榻闲情，时披相鹤海沙经。氷弦一抚，你那万虑也，緫澄清，美哉猿鹤对主人，千载佳盟。

【十二 结盟友爱】幅巾藜杖的那神仙，深衣大带的那腰缠。养鹤猿，风露冷兮秋际九天。酌酒醉无眠，腹便便，问他甲子，自言不识何年，无拘束留恋，东海南山之愿，结誓盟友爱，永不相违背。写双清传笔卷，翰墨染云烟，风涛花落砚。猿鹤年年对主人，千载佳盟。

### 琴谱合璧

【一】猿与鹤本非同类，却为同志。猗欤，猿与鹤本非同类，却为同志。试看毛羽殊形，臭味原无贰。若聮琼，似合璧，称双瑞。最喜一个跚跚步，命俦啸侣，又见往来亹亹行，攀条通臂。又喜一个蔼蔼仪，披云鼓翅。猿与鹤，金兰结契，结契，征逐犇飞，缤翻矫跂。

【二】雾霏霏，云霭霭也，月晖晖。鹤鸣猿也嘘唏，相互相唤相依。共徘徊，顾影恋音徽。风翻雪毳，露浥霜衣。

【三】盘云嘹唳，一个卧云睥睨，只在潇湘烟波里，一望无际，飘飘摇曳。又在蓬瀛云霞里，十分光霁，翩翩伉俪。响剌剌，声哕哕，飞腾荒裔。万里遥遥须臾逝，烟云迢逓，烟云迢逓。

【四】围帐幕，古松萝，只见围帐幕，古松萝。又见葳蕤藓薜，在烟霞洞里自吟哦。无春秋，栖止那嵯峨。重一句，五老峯，相对着彭蠡洋澜，万里烟波。岱华衡岳，万叠也那陂陀，磨崖绝巘，峻岅危坡。且婆娑，蹉跎，离着网罗。他多则是下为窟，上为窝，猿鹤呵呵。

【五】衬锦茵，苔藓花，只见衬锦茵，苔藓花。又见茂林脩竹内，贯蒹葭，贯蒹葭，相看苍睛丹顶两无瑕。更堪嘉，叠毛弄日，振羽阴霞。重二句，有时节，相伴着空山麋鹿，古树鸠鸦，忽然惊身矫翅也影横加，时栖时趠，时分时聚或时哗。嗟嗟九皋声远，并那三峡声赊，忽然飞遶在天涯。

【六】纎月白，片云轻，只见纎月白，片云轻。又见万籁无声处，斗柄横，斗柄横，空山幽壑，寂寞响泠泠，漏沉沉。又见那长庚明，何物峥嵘，玉铺毳，丹含精。更羡涧余清，涧余清，在谷满谷，在坑满坑。林乐无形，光晶晶，光晶晶，夜色莹莹。恍然神游太溟，云蒸雾滃冷瑶京。

【七】啼虚璧，连轩凤跄也。啸空山，宛转龙骧也。凌绝壑，踯躅鹰扬也。朝戯芝田，颙卬也徜徉。夕宿瑶池，抱璞也翱翔。重二句， 只见弥漫烟波也踉跄，遁迹林峦也自潜藏，㣲茫岛屿也彷徨，躇蹰顾影也若低若昂，嚄咋呼群也，又却或颉或颃。

【八】碧云飞兮黄叶乱，白露降兮清雾灿，月明兮星有烂，只见月明兮星有灿。又见银河耿耿兮，玉绳低，夜将半。何处兮，见霜毫雪翰。重二句，一声若诉兮忽若怨。若泣兮若唤。若嚄咋兮，若龂龂兮若叹。若惊若惮。若相失兮，若涣若散。若绝弦操缦，若续若断宫商换。

【九】相留连，逍遥自在多天年。绵延，冥契真铅，凝太素，喻重玄。自翩跹，自翩跹，永远烟霞洞府乐无邉。更多年，含淑祥欤，五月形全，重二句，练妙气欤千年，来旋拟兮，二物如僊。只见能缘能引，不践地而孤骞。一低一昂，戯太清而盘桓。谁后谁先，任那甲子周旋，春花秋月历千千。

【十】栖悬崖兮攀藤饮，巢峯巅兮抱膝吟。浴太液兮露丹顶，集华表兮弄玉音。遨云日兮托形嵩渺之岑，噏露浆兮幻景缑山之阴。果是异兽仙禽，一飞一走，羽仪琼岳，冠冕琪林。

【十一】宿苍莽，喋丹涯，飡琅实，偃松枝。情相近，性相宜，变形换体又相如。君不见周穆王南征时，重一句，一军披离，一军披离，君子化为猿鹤也如遗，那气求声应如斯。不见千嵗为人为僊兮，又何问白衣黑衣。一雄一雌，化为驯质真姿，重一句，谁识谁知。又岂若猢狲类，野鸡栖，真与仁麟威凤同羽仪。希奇。

【十二】一片浮云万里心，半轮明月九霄音，连栈蓬莱天路迥难寻。溟瀚昆瀛，烟华杳莫侵。幽人思惆怅沉吟，骚客怀想关心。意更深，犹胜聆嶰谷管，雍门琴。
