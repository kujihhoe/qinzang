---
layout: post
type: qinpu
title: ""
author: ["柯棋瀚整理"]
date: 2018-02-27
lastmod: 2019-01-13
toc: ["冊"]
url: 02/
description: ''
vertical: false
draft: true
---

《西麓堂琴統·序》

夫偃草弗鲠，走丸弗憩，執也。民之趨時，抑尤甚焉。趨也克復，不居其恒，惟知者能之居。觀西麓氏，幾矣哉！子髦丱摳趨章縫，頫仰鉛槧。弱冠異業懷資，卽次比於他邦，籌筭泯棼，饔飱有弗逮焉。然篤學操縵，志將震起聾聵，反之標鹿。曰：土硎在薦，不登靑黃；任姒正位，不姱施嬙。溺鄭衛而慶韶護，昧也；羨魚兔而筌蹄，罔也。昧與罔，君子奚取焉？迺探頋鉤？，蒐奇彙精，蕪者治，舛者正，不𨘤餘晷，以有茲帙。比類皕辞，辨於夥堊，昭昭乎希音也知哉！今夫百家所揖旅？，有足附髀，爲其知弗若與？粃糠眯目，天地易位，執則取矣。固曰，西麓氏幾矣哉！西麓名芝，字時瑞，世家邑西山 汪氏，共編謂《琴統》云。

嘉靖己（當爲乙）酉秋七月旣望

賜進士及第翰林院侍講學士奉訓大夫

經筵講官兼修國史前充朝鮮正使

賜一品服歙人唐臯撰。



西麓堂琴統卷第一

歙雲嵐山人汪芝編輯

敘論

夫邃古作樂琴寔先之八音並行君臣相御胥此焉。統䝿賤大小由諸日用其來邈已西都以降，其道䆮夷，知者或寡有志之士，亦間世而出，然其人始微終顯則頁掩其藝肥逐不復則名隨身殄是以後世無傳焉。或有傳者亦舛錯謬戾，曲以譜湮句，自曲晦形聲之粗，莫可尋繹。使若面墻而立，望洋而嘆，今之學者益病矣。予嘗抗志遺譜，博采諸家，蒐獵頗多，積之充棟，乃析名辨義，揚糠披沙，彚爲茲編。兾于反本。五音六律，比類而附，支分目舉，巨細靡遺。譜曲字句，莫有隱晦。肇自弱冠，迄於二毛，垂三十年，甫克就緒。黾勉成帙，聊以自悞耳。爾嗟夫靡曼在側，太音正希，千金敝帚，孰知予之苦心哉！然予聞抱璞之士，不爲楚遷，操瑟之人，不爲齊病。君子尙志亦若是而已，其於暌合行尼，非所敢必也。頋予凡陋寡昩研，窮未精作者之塲，靦面橫槊若夫振響，雍門抗声，前哲則有百世之髦士在予侒諸。

琴之爲道大矣，所以宣五音之和，養性情之正，而通神明之德也。苟非宅心冲曠，契真削墨超然自得於林風水月之間者，其孰能與此哉？書云
