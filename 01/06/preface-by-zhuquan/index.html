<!doctype html><html lang=zh><head><meta charset=utf-8><meta name=viewport content="width=device-width,initial-scale=1"><meta name=description content="以 [唐世璋的](http://www.silkqin.com/02qnpu/07sqmp/sq00prch.htm) 爲底本加以修改"><meta name=generator content="Hugo 0.99.1"><title>神奇祕譜｜朱權序 | 琴衡</title><link rel=canonical href=/01/06/preface-by-zhuquan/><link rel=stylesheet href=/css/base.min.2564ab73f21632d16062c5d99a7855b2832d6bd644b46eaf8b5e7542068a8de5.css integrity="sha256-JWSrc/IWMtFgYsXZmnhVsoMta9ZEtG6vi151QgaKjeU=" crossorigin=anonymous></head><nav class=heading-wrap><nav class=u-wrap style=padding-bottom:1em><div class="banner-wrap a1"><div><a href=https://kqh.me target=_blank>赫赫文王</a>
<a href=https://cal.kqh.me target=_blank>曆藏</a>
<a href=https://rec.kqh.me target=_blank>情形於聲</a>
<a href=https://me.kqh.me target=_blank>柯棋瀚</a></div><a href=/><div class=site-title></div></a><div><div><a href=/post>論說</a>
<a href=/diary>散記</a>｜
<a href=/read>讀書</a>
<a href=/key>教程</a>
<a href=/database>資料</a>｜
<a href=/newsletter>琴易</a>｜
<a href=/#qinpu>琴藏</a></div><input id=algolia-autocomplete placeholder="搜索 無需回車" class=search>
<span class="tab a1" style=font-size:1em><a href=/about target=_blank>誠邀作者</a></span>
<button class="a3 fr" style=font-size:.9em><a href=https://kqhnewsletter.zhubai.love target=_blank>訂閱</a></button></div></div></nav></nav><body><div><div class=u-wrap><header class=nav-tab-wrap><div class=nav-tab></div></header><div><h1 class=DocSearch-lvl1>神奇祕譜｜朱權序</h1><div class=des-taxo>以 <a href=http://www.silkqin.com/02qnpu/07sqmp/sq00prch.htm>唐世璋的</a> 爲底本加以修改</div></div></div></div><main><div class=u-wrap><div class=horizontal-wrap><aside class="toc
toc-horizontal toc-left-horizontal"><ul><li><a href=https://qin.kqh.me/qinpu/youlan/>碣石調幽蘭</a></li><li><a href=https://qin.kqh.me/01/06/preface-by-zhuquan/>神奇祕譜｜朱權序</a></li><li><a href=https://qin.kqh.me/01/06/dunshicao/>神奇祕譜｜遯世操</a></li><li><a href=https://qin.kqh.me/01/06/guanglingsan/>神奇祕譜｜廣陵散</a></li><li><a href=https://qin.kqh.me/01/06/daya/>神奇祕譜｜大雅</a></li></ul></aside><article class="DocSearch-content horizontal"><div class=article-info><div class="des-base a1"><time datetime=2019-01-15>2019-01-15</time>
<span><strong>字數</strong> 928</span></div><div class="des-base des-tag a1"><span><strong>作者</strong>
<a href=/author/%e6%9f%af%e6%a3%8b%e7%80%9a%e7%b7%a8>@柯棋瀚編</a></span>
　<strong>目錄</strong>
<a href=/toc/%e5%86%8a01>[冊01]</a></div><div class="des-base des-tag a1"><span><strong>版權</strong></span>
<a rel="license noopener" href=https://creativecommons.org/licenses/by-nc-sa/4.0/deed.zh target=_blank>CC BY-NC-SA 4.0</a> 非商業用途的使用請註明來源</div></div><p><u>臞仙</u><v>神奇秘譜</v>序<n>下有章：「淸嘯軒珍藏印」</n></p><p>粵自<u>蒼精</u>之君按五行之德，以定五音，乃製琴瑟，始有琴焉。<u>赤精</u>之君削桐爲琴，繩筋爲絃，而又繼其製也。<u>軒皇</u>以<u>遞鍾</u>之琴會神靈於<u>西山</u>，以歆神明之德。此三聖之所兼備也。然琴之爲物，聖人製之以正心術，導政事，和六氣，調玉燭，實天地之靈器，太古之神物；乃中國聖人治世之音，君子養修之物，獨縫掖黃冠之所宜。奈何俗澆道漓，淳風斯竭，致使白丁之徒、負販之輩、娼優之鄙、夷狄之俗、惡疾之類，一概用之，曾無忌憚。乃致妖氣侵淫，厭毀神物。斯琴之不祥，物之不幸；貴物賤用，道有不古者矣。<u>劉向</u>曰：「貴物不加於臣下；禮樂不陳於四夷」。況其琴乎？予乃惻然興嘅，每爲痛惜。於是拯頹風於旣往，追太朴於將來，故作是序以正之，使師之所授者，必擇其人而傳焉，故無詆毀於玄造，而皇大音之妙也。然琴譜數家所載者千有餘曲，而傳於世者不過數十曲耳。不經指授者恐有訛謬，故不敢行於世以誤後人。予昔親受者三十四曲，俱有句點。其吟猱取聲之法、徽軫之正，無有吝諱，刊之以傳。後學觀是譜皆自得矣，非待師授而傳也，誠爲萬金不傳之秘。止上卷「太古神品」一十六曲，乃太古之操，昔人不傳之秘，故無點句，達者自得之。是以琴道之來，傳曲不傳譜，傳譜不傳句。故<u>嵇康</u>終其身而不傳，<u>伯牙</u>撧其絃而不鼓。是琴不妄傳，以示非人故也。予謂琴操泯於世者多矣，遂命琴生<u>柱岩</u><u>李吉之</u>、<u>蘭谷</u><u>蔣怡之</u>、<u>竹漢</u><u>蔣康之</u>、<u>玄圃</u><u>何勉之</u>、<u>靜菴</u><u>徐穆之</u>五人，屢更其師而受之，而琴道乃正。大概其操間有不同者，葢達人之志也，各出乎天性，不同於彼類，不伍於流俗，不混於污濁。潔身於天壤，曠志於物外，擴乎與太虛同體，泠然灑於六合。其涵養自得之志見乎徽軫，發乎遐趣，訴於神明，合於道玅，以快己之志也。豈肯蹈襲前人之敗興，而寫己之志乎？各有道焉！所以不同者，多使其同則鄙也，夫細之甚也。今是譜乃予昔所受之曲，皆予之心聲也，其一字一句，一點一畫，無所隱諱。其名鄙俗者，悉更之以光琴道，故不凡於俗。刊之以傳於世，使天下後世共得之，故不致泯於後學。屢加校正，用心非一日矣。如此者十有二年，是譜方定。庶幾有補於萬一，以回太古之風，再見<u>羲皇</u>之作<n>（？）</n>，<u>葛天</u>、<u>無懷</u>之世，又將有待於今日也。得之者可不珍襲而秘焉？時<u>洪熙</u>乙己三月一日，<u>臞仙</u>書。</p><p>（後有章：「中味琴室」）</p></article></div></div><nav><div class="pagi a1"><a class="pagi-item pagi-prev" href=/01/06/dunshicao/><span class="des-base des-des">«« 上篇</span><br>神奇祕譜｜遯世操</a>
<a class="pagi-item pagi-next" href=/01/06/guanglingsan/><span class="des-base des-des">下篇 »»</span><br>神奇祕譜｜廣陵散</a></div></nav><div class=bg1><div class=comment><div id=hyvor-talk-view></div><script type=text/javascript>var HYVOR_TALK_WEBSITE=1727,HYVOR_TALK_CONFIG={url:"https://qin.kqh.me/01/06/preface-by-zhuquan/",id:"a739fbddc734f9922de21a0da1fdd16e"}</script><script async type=text/javascript src=//talk.hyvor.com/web-api/embed></script></div></div></main><footer class=footer-wrapper><div class=col-wrap><nav class="footer a2"><a href=https://qin.kqh.me/about/>關於</a>｜<a href=https://qin.kqh.me/donate/>捐助本站</a>｜<a href=https://qin.kqh.me/changelog/>更新日誌</a>｜<a href=https://qin.kqh.me/blogroll/>古琴網站</a>｜<br>訂閱｜<a href=/index.xml target=_blank style=font-weight:700>RSS</a>　<a href=https://kqhnewsletter.zhubai.love target=_blank style=font-weight:700>琴易通訊</a>　<a href=/sitemap.xml target=_blank>sitemap</a><br>copyright <a href=/>琴衡</a>　2022-01-01 > 2022　運營 <a href=https://me.kqh.me target=_blank>柯棋瀚</a><br>power <a href=https://gohugo.io target=_blank>Hugo</a>　theme <a href=https://github.com/kujihhoe/HUGO-Theme-CJK target=_blank>CJK</a>　host <a href=https://app.netlify.com/sites/kqh/deploys target=_blank>Netlify</a></nav></div></footer><script async src="https://www.googletagmanager.com/gtag/js?id=UA-108451819-1"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","UA-108451819-1")</script><link rel=stylesheet href=https://cdn.jsdelivr.net/npm/docsearch.js@2/dist/cdn/docsearch.min.css><script type=text/javascript src=https://cdn.jsdelivr.net/npm/docsearch.js@2/dist/cdn/docsearch.min.js></script>
<script type=text/javascript>docsearch({apiKey:"9b538ac6c3dacb030efa8d971bf15d1f",indexName:"kqh",inputSelector:"#algolia-autocomplete",debug:!1})</script></body></html>