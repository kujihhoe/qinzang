<!doctype html><html lang=zh>
<head>
<meta charset=utf-8>
<meta name=viewport content="width=device-width,initial-scale=1">
<meta name=description content="以 [唐世璋的](http://www.silkqin.com/02qnpu/07sqmp/sq00prch.htm) 爲底本加以修改">
<meta name=generator content="Hugo 0.91.0">
<title>神奇祕譜｜朱權序 | 赫赫琴藏</title>
<link rel=canonical href=/01/06/preface-by-zhuquan/>
<link rel=stylesheet href=/css/base.min.8c39f4b9d0c3fee9c1a6500d6c7f70656f45049a44845feb3814189ae103f206.css integrity="sha256-jDn0udDD/unBplANbH9wZW9FBJpEhF/rOBQYmuED8gY=" crossorigin=anonymous>
<script>MathJax={tex:{inlineMath:[['$','$'],['\\(','\\)']],displayMath:[['$$','$$'],['\\[','\\]']],processEscapes:!0,processEnvironments:!0},options:{skipHtmlTags:['script','noscript','style','textarea','pre']}},window.addEventListener('load',a=>{document.querySelectorAll("mjx-container").forEach(function(a){a.parentElement.classList+='has-jax'})})</script>
<script src="https://polyfill.io/v3/polyfill.min.js?features=es6"></script>
<script type=text/javascript id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script>
</head>
<body>
<div class=heading-wrap>
<div class=u-wrap>
<nav class=banner-wrap>
<div class="banner a1">
<a href=/>赫赫琴藏</a>
</div>
</nav>
<header class=Heading>
<div>
<h1 class=DocSearch-lvl1>神奇祕譜｜朱權序</h1>
<div class=des-taxo>以 <a href=http://www.silkqin.com/02qnpu/07sqmp/sq00prch.htm>唐世璋的</a> 爲底本加以修改</div>
</div>
</header>
</div>
</div>
<main>
<div class=verticlal-false-wrap>
<aside class="toc
toc-verticlal-false toc-left-vertical-false">
<ul>
<li><a href=https://qin.kqh.me/qinpu/youlan/>碣石調幽蘭</a></li>
<li><a href=https://qin.kqh.me/01/06/preface-by-zhuquan/>神奇祕譜｜朱權序</a></li>
<li><a href=https://qin.kqh.me/01/06/dunshicao/>神奇祕譜｜遯世操</a></li>
<li><a href=https://qin.kqh.me/01/06/guanglingsan/>神奇祕譜｜廣陵散</a></li>
<li><a href=https://qin.kqh.me/01/06/daya/>神奇祕譜｜大雅</a></li>
</ul>
</aside>
<article class="DocSearch-content vertical-false">
<div class=article-info>
<div class="des-base a1">
<time datetime=2019-01-15>
2019-01-15
</time>
</div>
<div class="des-base a1">
<span>928 字</span>
</div>
<div class="des-base des-tag a1">
<span><strong>作者</strong>
<a href=/author/%e6%9f%af%e6%a3%8b%e7%80%9a%e6%95%b4%e7%90%86>@柯棋瀚整理</a></span>
</div>
<div class="des-base des-tag a1">
<span><strong>版權</strong></span>
</div>
</div>
<p><u>臞仙</u><v>神奇秘譜</v>序<n>下有章：「淸嘯軒珍藏印」</n></p>
<p>粵自<u>蒼精</u>之君按五行之德，以定五音，乃製琴瑟，始有琴焉。<u>赤精</u>之君削桐爲琴，繩筋爲絃，而又繼其製也。<u>軒皇</u>以<u>遞鍾</u>之琴會神靈於<u>西山</u>，以歆神明之德。此三聖之所兼備也。然琴之爲物，聖人製之以正心術，導政事，和六氣，調玉燭，實天地之靈器，太古之神物；乃中國聖人治世之音，君子養修之物，獨縫掖黃冠之所宜。奈何俗澆道漓，淳風斯竭，致使白丁之徒、負販之輩、娼優之鄙、夷狄之俗、惡疾之類，一概用之，曾無忌憚。乃致妖氣侵淫，厭毀神物。斯琴之不祥，物之不幸；貴物賤用，道有不古者矣。<u>劉向</u>曰：「貴物不加於臣下；禮樂不陳於四夷」。況其琴乎？予乃惻然興嘅，每爲痛惜。於是拯頹風於旣往，追太朴於將來，故作是序以正之，使師之所授者，必擇其人而傳焉，故無詆毀於玄造，而皇大音之妙也。然琴譜數家所載者千有餘曲，而傳於世者不過數十曲耳。不經指授者恐有訛謬，故不敢行於世以誤後人。予昔親受者三十四曲，俱有句點。其吟猱取聲之法、徽軫之正，無有吝諱，刊之以傳。後學觀是譜皆自得矣，非待師授而傳也，誠爲萬金不傳之秘。止上卷「太古神品」一十六曲，乃太古之操，昔人不傳之秘，故無點句，達者自得之。是以琴道之來，傳曲不傳譜，傳譜不傳句。故<u>嵇康</u>終其身而不傳，<u>伯牙</u>撧其絃而不鼓。是琴不妄傳，以示非人故也。予謂琴操泯於世者多矣，遂命琴生<u>柱岩</u><u>李吉之</u>、<u>蘭谷</u><u>蔣怡之</u>、<u>竹漢</u><u>蔣康之</u>、<u>玄圃</u><u>何勉之</u>、<u>靜菴</u><u>徐穆之</u>五人，屢更其師而受之，而琴道乃正。大概其操間有不同者，葢達人之志也，各出乎天性，不同於彼類，不伍於流俗，不混於污濁。潔身於天壤，曠志於物外，擴乎與太虛同體，泠然灑於六合。其涵養自得之志見乎徽軫，發乎遐趣，訴於神明，合於道玅，以快己之志也。豈肯蹈襲前人之敗興，而寫己之志乎？各有道焉！所以不同者，多使其同則鄙也，夫細之甚也。今是譜乃予昔所受之曲，皆予之心聲也，其一字一句，一點一畫，無所隱諱。其名鄙俗者，悉更之以光琴道，故不凡於俗。刊之以傳於世，使天下後世共得之，故不致泯於後學。屢加校正，用心非一日矣。如此者十有二年，是譜方定。庶幾有補於萬一，以回太古之風，再見<u>羲皇</u>之作<n>（？）</n>，<u>葛天</u>、<u>無懷</u>之世，又將有待於今日也。得之者可不珍襲而秘焉？時<u>洪熙</u>乙己三月一日，<u>臞仙</u>書。</p>
<p>（後有章：「中味琴室」）</p>
</article>
</div>
<nav class=pagi-wrap>
<div class="pagi a1">
<a class="pagi-item pagi-prev" href=/01/06/dunshicao/>
<span class="des-base des-des">«« 上篇</span><br>神奇祕譜｜遯世操</a>
<a class="pagi-item pagi-next" href=/01/06/guanglingsan/>
<span class="des-base des-des">下篇 »»</span><br>神奇祕譜｜廣陵散</a>
</div>
</nav>
</main>
<footer class=footer-wrapper>
<nav class="footer a2">
<a href=/index.xml target=_blank style=font-weight:700>RSS</a>　<a href=/sitemap.xml target=_blank>sitemap</a><br>
copyright <a href=/>赫赫琴藏</a>　2019 > 2021<br>
开发运营 <a href=https://kqh.me>柯棋瀚</a><br>
power <a href=https://gohugo.io target=_blank>Hugo</a>　theme <a href=https://github.com/kujihhoe/HUGO-Theme-CJK target=_blank>CJK</a>　
host <a href=https://app.netlify.com/sites/kqh/deploys target=_blank>Netlify</a>
</nav>
</footer>
</body>
</html>