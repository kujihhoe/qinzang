<!doctype html><html lang=zh>
<head>
<meta charset=utf-8>
<meta name=viewport content="width=device-width,initial-scale=1">
<meta name=description content="大二時候的殘稿，現在也沒興趣管這些了，張子盛那本應該很全面了。">
<meta name=generator content="Hugo 0.92.2">
<title>琴指法集解（殘稿） | 琴衡</title>
<link rel=canonical href=/database/finger-method-collection/>
<link rel=stylesheet href=/css/base.min.c6ff5c42576311b85a5aa30244f27a32e02c42b866df349c3a0061359ffbd728.css integrity="sha256-xv9cQldjEbhaWqMCRPJ6MuAsQrhm3zScOgBhNZ/71yg=" crossorigin=anonymous>
<script>MathJax={tex:{inlineMath:[['$','$'],['\\(','\\)']],displayMath:[['$$','$$'],['\\[','\\]']],processEscapes:!0,processEnvironments:!0},options:{skipHtmlTags:['script','noscript','style','textarea','pre']}},window.addEventListener('load',a=>{document.querySelectorAll("mjx-container").forEach(function(a){a.parentElement.classList+='has-jax'})})</script>
<script src="https://polyfill.io/v3/polyfill.min.js?features=es6"></script>
<script type=text/javascript id=MathJax-script async src=https://cdn.jsdelivr.net/npm/mathjax@3/es5/tex-mml-chtml.js></script>
</head>
<nav class=heading-wrap>
<nav class=u-wrap style=padding-bottom:1em>
<div class="banner-wrap a1">
<div>
<a href=https://kqh.me target=_blank>赫赫文王</a>
<a href=https://cal.kqh.me target=_blank>曆藏</a>
<a href=https://rec.kqh.me target=_blank>情形於聲</a>
<a href=https://me.kqh.me target=_blank>柯棋瀚</a>
</div>
<a href=/>
<div class=site-title></div>
</a>
<div>
<div>
<a href=/post>論說</a>
<a href=/diary>散記</a>｜
<a href=/read>讀書</a>
<a href=/key>教程</a>
<a href=/database>資料</a>｜
<a href=/newsletter>琴易</a>｜
<a href=/#qinpu>琴藏</a>
</div>
<input id=algolia-autocomplete placeholder="搜索 無需回車" class=search>
<span class="tab a1" style=font-size:1em><a href=/about target=_blank>誠邀作者</a></span>
<button class="a3 fr" style=font-size:.9em><a href=https://kqhnewsletter.zhubai.love target=_blank>訂閱</a></button>
</div>
</div>
</nav>
</nav>
<body>
<div>
<div class=bgshallowblack style=color:var(--bggray);margin-top:-2em;margin-bottom:-3em>
<div class=u-wrap>
<header class=nav-tab-wrap>
<div class=nav-tab>
<div>
<h0 class=a1><a href=/#wiki>知識</a></h0>
</div>
<nav class=tab-wrap>
<span class="DocSearch-lvl0 tab a1 a3"><a href=/read/>讀書</a></span>
<span class="DocSearch-lvl0 tab a1 a3"><a href=/key/>教程</a></span>
<span class="DocSearch-lvl0 tab a1 a3 active"><a href=/database/>資料</a></span>
</nav>
</div>
</header>
</div>
</div>
<div class=bgshallowblack style=max-height:70vh;margin-bottom:22vh>
<div class=article-cover style=background-image:url(https://pic.imgdb.cn/item/6161370f2ab3f51d915a3e59.jpg)>
<div class=article-cover-title>
<h1 class=DocSearch-lvl1>
琴指法集解（殘稿）</h1>
<div class="des-taxo black">大二時候的殘稿，現在也沒興趣管這些了，張子盛那本應該很全面了。</div>
</div>
</div>
</div>
</div>
<main>
<div class=vertical-wrap>
<aside></aside>
<article class="DocSearch-content vertical">
<div class=article-info>
<div class="des-base a1">
<time datetime=2016-12-15>
2016-12-15
>17-04-05
</time>
<span><strong>字數</strong> 9733</span>
</div>
<div class="des-base des-tag a1">
<span><strong>作者</strong>
<a href=/author/%e6%9f%af%e6%a3%8b%e7%80%9a%e7%b7%a8>@柯棋瀚編</a></span>
　<span><strong>分類</strong>
<a href=/category/%e7%90%b4>[琴]</a>
　<strong>系列</strong>
　<span><strong>標籤</strong>
<a href=/tag/%e7%90%b4%e8%ad%9c>#琴譜</a></span>
</div>
<div class="des-base des-tag a1">
<span><strong>版權</strong></span>
<a rel="license noopener" href=https://creativecommons.org/licenses/by-nc-sa/4.0/deed.zh target=_blank>CC BY-NC-SA 4.0</a> 非商業用途的使用請註明來源
</div>
</div>
<p>本文資料來源為《琴之界》網站www.qinzhijie.com所提供的來源於各傳世琴譜的指法解釋。每一指法詳盡蒐集所有之解釋，分門別類，加以歸納。其中取捨，盡由個人。以為教學所資，以省按彈古譜之苦，以明古人之旨趣，以廣開詮釋之思路，以復原古譜原貌為歸旨。然本文以指法為本位，不得不湮滅各家各派之特點。若需明各家各派之機妙，則需另立一文，以琴譜為本位。本文以解釋明清刊刻琴譜為主，至於《幽蘭》，則另有專文。</p>
<p>大胡笳有「臨了卻吟」，「卻」應該是退，但吳文光的譜反而高了半個音吟。《小胡笳》有「引上八卻下九猱」卻就是下！</p>
<h2 id=i右手類>I.右手類</h2>
<h3 id=全扶>全扶</h3>
<p>全扶與潑的音響效果相同，分按音與泛音兩種情況。如按音用潑之意，但扶輕浮，其聲如風送輕雲；而潑重濁也。</p>
<ol>
<li>按音</li>
</ol>
<p>（1）①連抹兩絃，隨即連勾兩絃，（隨即名指虛煞一絃，）四声连作如一。②連抹兩絃，隨即連勾兩絃（先勾後抹亦可），少息，重複一遍，凡四聲。若急作，則連彈四聲。</p>
<p>（2）先弗兩絃，如一，次撥兩絃，如一。</p>
<ol start=2>
<li>泛音</li>
</ol>
<p>（1）①食中名三指各入一絃，抹勾打并發同聲，不可參差。如按音用倒輪，但一齊三指並下也。</p>
<p>②同徽者，可得三聲相續相生，如正調之一三四、一二四、二五、三四六、四六七、四五七絃皆是，異徽者中重一聲，祗得兩聲相生，如大指七絃十徽名指四六絃十二徽，皆是。</p>
<p>（2）以食中二指同入兩絃，如抹五後全扶四六，抹六勾四齊作，兩聲如一，四重，為主，六輕，為助。</p>
<p>指須帶斜，不得扣住大指。</p>
<ol start=3>
<li>似疊蠲而稍緩</li>
</ol>
<p>指法中唯此聲甚難習，乃抹挑齊下，只作一聲，先以食指寄在絃上，輕起食指，急曲在中指之上，如勾勢急下，中指十分用力勾之，只是一聲便寄中指於次絃上，食指若不甚曲，並不在中指之上，則聲不圓又中指着力不得也，若稍緩名曰全扶，若分作兩聲名曰疊蠲。</p>
<h3 id=半扶>半扶</h3>
<p>同全扶1.（1）①。</p>
<p>大約角打宮，便勾商起，即隨復中虛殺宮，兩聲緩作之時，似一度又如前後。</p>
<p>有註明泛音用者，有不註者。食中（或名中）二指同拂齊聲，如實音用潑（或輪）之意。中指勾兩絃，食指抹兩絃，或中勾，食挑一絃。</p>
<p>（幽蘭譜）有註明緩散者，可知半扶皆宜急彈。然雖急疾亦略有停頓也。有兩半扶挾挑兩聲，兩半挾挑聲者，皆半扶，兩聲隨挑一聲，又半扶兩聲也。今仍称半扶。</p>
<p>用中指勾兩絃，食指抹兩絃，或中勾食挑一絃。</p>
<p>食指抹七絃，中指勾六絃，參差入兩絃如一聲。亦用於泛音，同徽異徽均得兩聲相生。</p>
<p>如圓摟，同為泛音別之耳。</p>
<h3 id=打圓>打圓</h3>
<p>神奇秘譜中的三作就是打圓的雛形。</p>
<p>如挑六打三，連作三弦連作三勾，共六聲，前慢後急。挑打两声为一勾，先作一勾，後叠作三勾。/挑打两聲为一勾，先作一勾後作一勾。</p>
<p>先打後挑各三聲，員先緩後急。假如散打五挑七打員，即打五挑七，又打五挑七，三作。又法，先勾第五絃，挑第七絃，三作。</p>
<p>承上勾一擘六，又重作二聲。</p>
<p>如打圓五七，謂先打五絃，次挑七絃，凡三作，先二聲慢，後四聲稍急也。</p>
<p>因挑打或挑勾，更作兩聲，名曰打圓。假令散挑七，名十打五，下有打圓，更打五挑七，兩作計四聲，相連作一韻，名曰打圓。法以前兩聲緩，後四聲稍急，下有間勾相接，故也。</p>
<p>因挑打或挑勾，更作兩聲。假令散挑七，名十打五，下有打圓，更打五挑七，兩作計四聲，相連作一韻。法以前兩聲緩，後四聲稍急，下有間勾相接，故也。</p>
<p>如挑六打三，連作三弦連作三勾，共六聲，前慢後急曰打員。挑打兩聲為一勾，先作一勾，後作一勾。</p>
<p>有食中挑勾二絃者，有食名挑打二絃者，有大中擘勾二絃者，有大名擘打二絃者，凡打圓有共作四聲，六聲者。</p>
<p>食指挑，中指勾，或小間大間，皆用挑勾打圓，如間三間四，皆用劈勾，配有按勾踢，多有九聲，少者五聲，無按指法止用七聲。如六聲，即是倒打圓，本譜不用。亦有正打圓六聲，後一息，不用挑用勾者，恐有背挑後絃，而不敢犯，故第七聲用勾，仍是七聲。凡此打圓，亦不拘後之背挑也。取音先彈二聲，一息，後五聲要緊，須打得圓泛潔凈，不可㨮絆他絃。</p>
<p>照上兩聲一挑一勾，或一擘一勾，少息，即急作二次，連得四聲，又應下之一聲。蓋打圓之妙，全在急作內四聲之趣，彈欲有力，聲欲清分，無一毫阻礙為貴，若挑重勾輕，聲不清分，焉能得圓字之義。</p>
<p>一挑一勾先得二聲，少息，再急作三聲，後勾一聲，又復漫挑一聲，以完七聲之數，或用一托（劈）一勾者，亦如是法。蓋打圓之妙處，全在急作四聲內得力，聲欲明亮，彈欲勻和，機欲圓活，無一毫阻礙為貴。今人挑多重，勾多輕，不得勻和，故不能出其圓音也，宜細審之。</p>
<p>間絃一按一散，或俱按俱散，先挑勾二聲，少息，用間勾急作二次共四聲，末復挑一聲應之，其間勾所作四聲，謂之打圓。兩指盤旋，運以腕力，取得圓勢，則音連而活矣。又有急作只三聲，末仍以勾挑二聲相應者，亦有急作用五聲六聲者，須從曲中節奏定之。若中隔三絃打圓，則用先托後打，彈法同前，各譜改用托勾，有失輕重相劑之義矣。打圓下指，挑托宜在一徽之上，勾宜在臨岳之中，打宜在臨岳之下，運轉自便。又有打圓先挑後勾兩聲，加抹挑抹急作三聲，再勾挑二聲者，用指與此少異。</p>
<p>食中二指先挑後勾，又挑勾挑勾，復一挑，共七聲。中四挑勾，欲連續無痕迹，故曰圓也。必於兩絃相和處用之，法當懸空用指。</p>
<p>一挑一勾，先得二聲，少息，即急作三聲，後勾一聲又復慢挑一聲，共七聲。或用勾托者，亦如之急，三聲內聲亮機圓為妙。</p>
<p>先挑後勾徐彈二聲，少息，再急挑勾連作四聲，又急挑一聲，共七聲。挑勾，少息挑，勾挑勾挑作四節，或於第六音加一節亦可，用托勾者同法。五知齊指法，一挑一勾先得二聲，少息，再急作三聲，後勾一聲，又慢挑一聲，作五節。青山雲，打圓之法全在急作四聲內得力，要明亮圓勻，今人挑重勾輕，多不得法，謂之打圓，取音宜圓，可知圓者何，和也，勻也。果於急作四聲，中無輕重參差之疚，聽之和而勻，則圓矣。</p>
<p>一挑一勾，先得二聲，少息，即作挑抹挑三聲，後勾一聲，又挑一聲，共七聲。或用托勾者亦如之，全在中三聲活用，以音亮機圓為要，此法係金煜明先生所傳，各譜不同。</p>
<p>一挑一勾，慢彈二聲，加挑勾挑，急彈三聲，又加一勾一挑，慢彈二聲，共得七聲曰打圓。末一聲，或有加吟猱者，或有上有下，而無爪起帶起者，均於第七聲注明，凡打圓指法本屬七聲，因慢彈二聲注明，末一聲又注明，故打圓指法實只得四聲也。</p>
<p>一挑一勾，先得兩聲，少息，即急一挑一勾一挑作三聲，連接一勾得四聲，後復慢挑一聲，以應之。雖共計七聲，而先之一挑一勾，後之一挑，譜中另書之於打圓之上下，而所書打圓，寔止中間之四聲，蓋其節奏須總七聲而言，方得明白也。而打圓之妙，全在急作內得四聲之趣，彈欲有力，聲欲明亮，機欲圓活，無一毫阻礙為貴。</p>
<p>中勾四，食挑六，共六聲，曰打圓。其法，先緩後急，譜道神龜出水勢也。</p>
<p>一挑一勾，先得二聲，少息，再急作三聲，後勾一聲，又復慢挑一聲，以完七聲之數。彈欲勻和爲妙，配文多有九聲，少五聲，無文七聲。</p>
<h3 id=間勾類>間勾類</h3>
<h4 id=間勾>間勾</h4>
<p>相并的兩條弦，勾第二弦，急打第一弦後，抹勾亦可，二聲略分前後，挑。</p>
<p>中指按商，名指宮上，中先勾商，名即打宮。</p>
<p>假令散打四，大指九徽挑六絃間勾不動，即是大九按六不動，散打四挑五按六間勾有八聲，凡譜中云大間勾，打六勾五勾六打五挑七，此五聲名為大間勾。</p>
<p>今譜間勾有大小之分，皆先挑後勾，幽蘭亦先挑後勾，無大小之分。有挑間抅者，則先挑然後間抅，有間抅挑者，則先間抅然後挑。又有逆間抅，則先抅後挑，蓋與間勾用指相反，故曰逆也。今仍間抅之法，不仍其名，直書挑勾字。</p>
<p>間絃一按一散，先挑後勾，兩聲相葉，中隔一絃者曰小間勾，隔二絃者曰大間勾，按位多在九十徽，與本絃散音相生，而用之以合他絃，調絃仙翁二字，即其音也，此字在各譜多不用，直書挑勾代之，今按間勾實爲一指法，須散按兩聲緩連，與挑勾之相對取應者，自有疾徐之別，抑爲打圓之所從出也，故特取焉。間勾各譜列入舊指法中，書作間勾，不便於寫，改從今體，又古譜間勾種類繁多，用挑打外，中更加泛勾聲，今難悉考。</p>
<p>因打圓以中指勾中間一條。假令挑七打五要間勾，使以中指散勾六卻打五挑七，亦名小間勾也。</p>
<h4 id=覆間勾>覆間勾</h4>
<p>如散打四，大十挑六覆間勾不動，即是大九按六不動，散打三四，挑按六不動，勾四五打四，挑按六。</p>
<p>勾二打一，勾二打一。</p>
<p>食按商上，中按宮上，食先抹商，中即勾宮，中仍按商，次下名按宮上，中先勾商，名即抹宮，連作之。</p>
<p>如勾三，次打二，挑四，又續打三，勾二三打二，挑四。</p>
<h4 id=涓打間勾>涓打間勾</h4>
<p>頤真有。有兩種可能：（1）吳文光：涓三打二挑四。把間勾的勾改成涓。如果涓打間勾和間勾是等結構，那麼間勾的勾和打就不應該連在一起，而是分開彈。因為涓之後如果緊密接上打會顯得很唐突。減字譜把涓和打寫在一起，且又不註明絃數，說明涓打是間勾的一個定語，而不是獨立的成分。</p>
<p>（2）涓打加上間勾。</p>
<h3 id=渡>渡</h3>
<p>（1）渡較歷多數聲，不宜重，重即外撡擂也，但音取緩連，宜輕猶涉渡之狀，如輕舟之穩渡。</p>
<p>（2）古譜亦有云歷緩與渡而急者，與（1）反。</p>
<p>（3）①輕度七至一，或自一至七，數弦如一聲也。②輕拂曰度。</p>
<p>·渡去其水，多歷字上一點，與左指度下之度稍異，度下度，去其又宜審之。·今譜歷亦有時用緩彈，遂廢渡字。</p>
<h2 id=ii左手類>II.左手類</h2>
<h3 id=吟類>吟類</h3>
<h4 id=吟>吟</h4>
<p>《今虞琴刊》：按彈得聲後，帶音上位右一分，轉下位左二分，又上位右一分，又下位左一分，復上至本位為止。凡五音四轉，兩轉一收，如欲從舊說一轉一收，則位左用分半半分亦可。先大後小，以歸本位，運指如旋規，取音須圓活，猶吟哦之有韻致也。分指律分，蓋兩律相距謂之律度。每一律度，長者中含四律分有馀，短者四律分不足。兹取二分，则半度也。合上下两半度为一全度，仍属本律之音，過此則浸入他律界內矣。舊譜於吟云往來三四分許，或云二三分許，所取何分，並未註明。如以寸分言，則三準之度。實相倍半，中準用三四分者，下準當用七八分，上準袛用一二分，不得統雲三四分也。若謂徽间之分，則更有廣狹不同。六七徽間之二三分，在十與十一徽間，當加倍而為四五分，更就下準再加，必為八九分，以至全徽矣，尤不得以二三分概之也。今據律分為準，律分二分，在七徽約為今尺五分半，在四徽得二分七，在十徽得七分半，在徽外得九分。自能隨律度伸縮，以通用於全絃。或以律分不易明，則可於本位上下聲間。各取其再半度用之，聲之再半度，即律之半度也。例如以九徽為本位，自九徽上至七徽九分為全聲度，折半得八徽四分餘為半聲度。再折半八徽六分餘為再半聲度，自九徽下至十徽為全聲度。折半得九徽五分為半聲度。再折半九徽二分五為再半聲度也。其他徽位依此例推，以上下再半聲度定用吟之界，自能音与律合，而無贼音擾指矣。</p>
<p>如大九打三吟，候彈見聲，後以肉甲相半，往來不住半寸上下，細細戰動，吟作聲音不絕，謂之走吟也。</p>
<p>候到徽聲正處卻，將大指直卻，令甲肉相半按之，聲過卻，將手腕微動，搖則其聲戰，謂之吟。</p>
<p>用大指甲肉兼按絃上，得音後將指細動搖，取其馀韻，吟從綽，猱從注，略向徽上而作。如往徽下注搖，即是猱矣。內庫大譜，次第分別甚明，其音猶吟哦之余韻，非輕搖慢動之謂也。</p>
<p>自徽分之下綽至徽分，一往一還先大後小，上下不出四五分，雖動搖不離其位。以三次為止，如人之吟然。多不過五，少纔止一，須相琴之緩急為之。要至勻至實，非輕搖漫動之谓也。然必鬆活，得靈動之機為妙。俗譜於吟猱不分上下，專以大小分吟猱，遂致音韻不諧，有綽吟注吟綽猱注猱之谬，緣其不解五聲二變相生之理，任意吟猱遺誤來學，茲依《德音堂譜》及《琴旨》改正。</p>
<p>以餘指同搖自然有聲，學者多以指磨，非也。</p>
<h4 id=蕩吟>蕩吟</h4>
<p>（1）①於得音上下，蕩開後吟，兩頭用力，用雙撞之意。比遊吟大而鬆緩。②按彈後走上一位。隨下過本位至下位。仍上本位急吟，舊譜所謂上下蕩開後吟是也。其吟須兩頭用力，音韻乃合，亦作宕吟。</p>
<p>（2）①得音後即帶音下徽，左二三分隨上至徽位為一轉，再上再下，凡七轉，均不越過徽位之右，用指與猱似同而實異，猱往下用力而上不用力，蕩吟往下不用力而上用力。②得音後退下二分，用力復本位，連作退復退復四聲，又作退復二聲，作復俱用力，退不用力。</p>
<h3 id=猱類>猱類</h3>
<h4 id=猱>猱</h4>
<p>《今虞琴刊》：按彈得聲後，帶音下位左二分，折上位右二分，又下位左一分，又上位右一分，復下至本位為止。凡五音四折，兩折一收，如欲從舊說一折一收，則位右用分半半分亦可。先大後小，以歸本位，取向與吟相反。運指如折矩，出聲貴蒼勁，猶猿猱升木，得其搖撼之聲也。舊譜於猱作往來五六分許，較大於吟。今按吟上下二分，已至本位律界。長吟大吟加倍，上下四分，已至本位聲界。若猱加大，必過本律，而長猱大猱再加倍，更越出本聲之外，侵及他聲，故不可用。或謂吟可縮小至上下一分。然則細吟再縮小，必在半分以內，用於上準，將無法以取之矣。舊譜又有謂，吟在徽下，猱在徽上。一雲吟在徽上，猱在徽下，然吟在徽下，何以別與綽吟。吟在徽上，何以別與進吟。猱在徽上，何以別與注猱。猱在徽下，何以別與退猱。今純以運指方向及取音轉折為別，不計其大小上下，則無上述諸病。而與古人吟猱本法，亦不相背也。 吟猱節奏，琴鏡定為用兩板者，吟在第一音與第四音。猱在第一音與第五音，琴鏡謂第三猱用板，蓋以猱向上不用力，故第五音即第三猱也。用一板者，吟在第四音，如用四吟，則為第三音。猱在第五音，其法極善，因此第四音第五音一板之差異。吟之用轉，猱之用折，均可顯然表出矣。曹柔指訣雲，左手吟猱綽注，故吟猱綽注謂之左手四法。吟猱化一音為數小音，綽注合數小音為一音。似相反而實相成。與單按而彈者意味迥別。譬之數量，單按而彈，音之點也，加以綽注，則引而成線矣，更用吟猱。又廓而為面矣，如滾拂打圓之類，則又積多聲而為體也。五聲變化，實基於此。故尊之以為法也。四法之中，必分虛實抑揚。蓋按絃固取堅實。然往來動蕩，又必實中有虛，其機方得靈活。吟猱均於本位上下取音。而吟從綽，須實上而虛下，猱從注，須實下而虛上。此即二者用指取音之細別也。凡各種吟猱及逗撞喚蓄等類皆從之。抑揚二字見蔡邕琴賦。綽而向上，用力先輕後重，則其音揚。注而向下，用力先重後輕，則其音抑。凡上下分開進退往來等類皆從之。明乎右手之疾徐輕重，左手之虛實抑揚。彈琴能事過半矣。吟猱往來均有限度，綽注發音亦有定位，故隨絃上下非綽注，信手搖動非吟猱，不然，按音斜按者多，而又必搖曳其音。以求圓活，是聲聲皆有綽注吟猱矣。古人又何必特設此指法，並詳分長短大細，以明注於譜中哉。</p>
<p>指於按處往來搖動，約過本位五六分，大於吟而多急烈，音取濶大蒼老，兼求古澹，有如猿猱升木，音取恰好圓滿爲度。秘詮雲善用吟猱者，必避指甲聲，入絃無煞音，大都輕清而小者爲吟，重大帶急者爲猱。吟取韻致，猱取古勁，各有所宜。又曰五音活潑之趣，半在吟猱，而吟猱之妙，全在動蕩有情，緩急有韻。若手指任其浮躁，則聲繁音雜，不成其美矣。</p>
<p>《太古遺音》：按指乘聲引出徽少許，急回對徽得聲如圓珠，謂之猱。</p>
<p>《琴書大全》：引其聲上而復下曰猱，勢如春雷飛電，贵無滯礙。走猱之猱，上而復下，待聲少定而復猱，使猱聲剔去，而與挑聲相亂耳。一說，或從而肉聲曰獳。假如大九打二獳，謂彈見聲後，以所按肉指走向上少許，急退至徽，微作一聲。若急上急下，無頭無尾。則名曰绰獳，若先吟後獳名曰吟獳，隨宜而用之，亦謂之喚。</p>
<p>《一經廬琴學》自徽分之上注吟徽分，其法一往一還約以三次，如猱之緣木，其力下注，故曰猱。</p>
<p>吟不獨施於小絃，而於小絃為尤宜，猱不獨施于大絃，而於大絃為尤宜，徽寬者吟猱俱宜，徽短者宜吟不宜猱。</p>
<p>（吳文光泛滄浪）勻一弓上八犭下（非勾二一，而是一引）彈作勻上七六下八三上七六下八三。</p>
<p>（龔一泛滄浪）勻一弓上八犭下彈作勻進復進一厘米復進一厘米復。</p>
<h3 id=其他>其他</h3>
<h4 id=飛吟>飛吟</h4>
<p>（1）乘聲飛上飛下，且飛且吟，以手搧四指，移大指而飛，指如飛鳥之翼。·或在幾徽上，慢搖動而下幾徽，如鸞鳳之飛。·得音畧迎住，或上或下，其音連綿震動，如鳴蟬過枝。或作兩上兩下，又何以謂之飛吟哉？</p>
<p>（2）①一上二下：得音後急帶吟一上，而急作兩退于本徽之下。此吳操指法，非外操之大飛小飛（別有大飛吟小飛吟者，乘聲兩退，連腕動搖，作鶵鳥籟籟抖翼聲，大飛施之十徽下，小飛施之四五徽間，係俗法，與此不同）。而云飛吟，乘聲兩退間，作簌簌抖羽聲也。二吟上，不應云飛；二猱退下，不應云吟。②二上二下，如按九徽，上八上七下八下九（，覺更大雅，古以飛如鳥之飛）。</p>
<p>·飛吟指急，上下指緩。</p>
<p>·舊譜惟註飛吟二字，更不知其上某徽下某徽令人難解，凡用飛吟處，當以徽數寫出，庶便于彈。·《萬峰閣琴譜》必用細註，不混寫飛吟。</p>
<p>（3）得聲撞一撞飛一去。</p>
<h4 id=飛猱>飛猱</h4>
<p>（1）同飛吟（1）。·得聲後速下一位，趁指用猱。飛吟飛猱以吟猱為上下，亦猶往來變上下為吟猱也。</p>
<p>（2）乘聲兩上兩下。·即是小飛吟，謬云作猱</p>
<p>（3）①如九徽得聲，就放下十一徽或十二三徽去猱，其聲如幽壑潛蛟，音雖沉，其韻且浮，必須從九徽得而就發，直到彼處，則圓活而不散也。②乘聲引出徽外</p>
<p>（龔一泛滄浪）第一個：進進退退。第二個：進進（退）彈退。第三個：進進退退吟。</p>
<p>（吳文光泛滄浪）第一個：進復進復，小進復，猱：進一厘米復，進三毫米復。第二個： 彈作 。第三個：彈進猱進退猱退。</p>
<h4 id=撞猱>撞猱</h4>
<p>音後一撞，向徽下急動搖。用在曲慢之時，須要潔淨，按準律呂，古云撞猱行走怪支離。</p>
<p>猱中帶撞意，猱者於按位上下取音是也，撞猱則專於按處向上取音，如撞勢然，如大指按七絃七徽，用撞猱則指只向上猱，不出七徽下復，止在本位也。·法再避卻按位下出音為得耳。</p>
<p>譜有註進吟，撞吟，皆猱之類也，其餘用猱各法與吟同。例惟分上下之殊耳。</p>
<p>如兩次雙撞之意而兼猱，先大後小，堅脆為妙。·猱中帶撞，如猱而用力相反，實上虛下，與雙撞略似。</p>
<p>按指如九徽上得聲，乘聲撞上少許，就作吟下，謂之滄海龍吟勢。</p>
<p>（2）先一撞接住一猱。</p>
<p>（龔一泛滄浪）撞猱直接彈作撞。</p>
<p>（吳文光泛滄浪）撞（不同情況下撞的速度不一樣，真是神細節）後猱。</p>
<h3 id=單向類>單向類</h3>
<h4 id=引>引</h4>
<p>（1）即上下。凡走引須俟聲定而後行，若曲當急䖏亦須畧注而後引，引不緩，緩則聲痹。去如春塘流堰，止如遇石，妙在發指止指。如大九有三引上八，謂按指絃既彈有聲，即自九徽隨絃急捺上向八徽，令更有一聲也。</p>
<p>但用引不免有走音之病，於時調則宜，於古曲不合，姑存以俟攷。</p>
<p>（2）①《事林廣記》等：得聲緊引上少許，起指無跡，其聲無頭。②按指後卻，要肉聲。</p>
<h4 id=注下>注下</h4>
<p>甫得聲即速帶音下一位。或吟或猱，譜上自有細註。勢如山坡埀而復顧發指當切實，其聲則圓，其音韻不斷亂也。</p>
<h4 id=淌>淌</h4>
<p>即古飛吟、飛下。大波貌。乘其上位之音未定，即帶其聲而下也。以大指骨節用力，細音緩緩淌下徽吟，或仍上本徽。擬即引下，如游吟之意，謂之曰淌，反覺隱曲而俗矣。</p>
<h4 id=度>度</h4>
<p>大注下，一連過二三徽，或猱撞，或過絃取音，不復本徽。</p>
<p>如應於本徽取音者，或進一徽，或半徽，或徽半，按指得音，頓然而下。</p>
<p>如譜上寫九徽，即於八徽上一彈，速下九徽，再搯起，或另彈別絃。</p>
<p>如按九徽，彈後得聲，渡其餘音下十徽。今譜多作下，今譜作渡下者隨彈急下，只得一聲，與滸上下。</p>
<p>如該彈九徽，先從八徽輕度下也。</p>
<p>仿佛迎撞而兩下也。急撞。</p>
<p>如淌，①畧頓而下②先虛然後落實。</p>
<p>引、淌、度三者，皆顧盼之意，故須細心作之。</p>
<h4 id=綽度>綽度</h4>
<p>進徽乘聲綽而度下，貴於溜亮圓活，即逗也。</p>
<h4 id=滸>滸</h4>
<p>候音少息，將指直上一徽，速過次絃，謂之午上取音直捷之勢也，然非少息不能用滸。</p>
<p>彈後急順手引音而上一聲，帶過次弦曰滸，又或按九徽直上七徽，亦作滸或作冒也，言冒過一徽也。</p>
<p>衆人共力之聲。下指得聲，用力硬上而含蓄圓活，或隔數徽，或一二徽。</p>
<p>按彈得聲少息，走上一位，以連他聲，運指宜虛，妙在有意無意之間也，謂之滸者。松風閣雲，如趨至水涯急切迴步之義，或以上一位半爲滸者，然上至何位，譜皆註明徽分，不必以滸別之也。</p>
<p>亦謂迕上，得音少息即上，取其古勁，或隔一位而上，亦謂之硬上。</p>
<p>得聲後少息，直上一二徽或數徽，速過次絃，許音虎，衆人用力之聲，詩伐木許許是也，指法亦取用力之義，除按音於少息作一節，不當於許音作莭。</p>
<h3 id=雙向類>雙向類</h3>
<h4 id=分開>分開</h4>
<p>（1）一絃兩聲：以一彈而指即上，隨歸本位又彈一聲。</p>
<p>（2）一絃三聲：①於按位彈得一聲，指上一位有聲，復歸按位，又彈一聲。②於本位先彈一聲，其次聲即彈於所上之位，而急復下本位。</p>
<p>（3）得聲，乘聲注下復上二作。</p>
<p>·凡指上徽之音，或一徽或分數者，務須對准，太過不及，皆致不和。</p>
<p>·分開內有吟，須分上下。上吟者，上到某徽吟也，如六絃九徽應用上吟，譜註「上八吟分開」。下吟者下到某徽吟也，如七絃九徽應用下吟，譜註「上八分開下吟」。此絃性有陰陽，故吟猱有上下也，亦係律呂之平仄音韻相關，以合節奏之和葉耳。</p>
<p>（龔一泛滄浪）彈進退彈。</p>
<p>（吳文光泛滄浪）彈進猱退彈（這個猱是屬於沒有猱自己加猱的情況，而非分開的情況）</p>
<h4 id=分開猱>分開猱</h4>
<p>（龔一泛滄浪）彈進猱彈退。</p>
<p>（吳文光泛滄浪）彈進猱彈（彈的時候也在猱）退。</p>
<h4 id=往來>往來</h4>
<p>（1）如九徽上得聲，乘聲上八徽作往來，上下四聲，或六聲，或無定法，須匀凈均圓、連速圓活。·如兩進復而靈活，進復則勢偏重在復，往來則兩頭停勻，而略停頓。</p>
<p>（2）①似進復而遠大，緩縵也，如按九徽，即下十，又急上九，又急下十。雖曰往來，實係往來往，撫者當慎之，欲其手活音輕為妙。·向徽下作一小退復，少息，而又急向徽下，住音，或搯或撞，另作勾踢過絃。·得聲後，帶音退下一位，復上至本位，又退下一位，又上又下凡五聲，有多至七聲少至三聲者，視節奏緩急定之。運指如擲梭，取音成闊幅，蓋變上下爲吟猱矣。然與吟猱不同者，吟猱均以本位爲中樞，吟則內外旋之成圜面，猱則左右折之成斜面，皆始終不離本位，往來以前後兩位爲邊綫，上下織之成方羃，故起自本位終於下一位也，舊譜或以往來作進復兩次，或以往來作退復兩次，其義均失，故近今琴家多不從之。②得音向徽上一帶，不動，仍還本徽，而又急向徽上。</p>
<p>（龔一泛滄浪）徠三声上九彈作彈進復進復進。</p>
<p>（吳文光泛滄浪）徠三声上九彈作弹進復進，復位無聲，綽彈下一個音。</p>
<p>《神奇》《莊周夢蝶》有往來上七八。神化引》下半往來猱上七又上六下合不力。《離騷》往來三聲引上七八。《八極游》往來上八，往來上七，往來上十。《大雅》上九上八氵下九又上八往來猱五聲，上七上七上往來猱。看到大胡笳了</p>
<h4 id=撞>撞</h4>
<p>得聲而急撞上少許，疾歸本徽。取聲而藏頭，進退無留。右彈左撞，兩手相應齊發作聲。</p>
<p>·其速如電，蓋速則成一聲，遲則成二聲也，切須辨之。其聲如高山磊石，活而不動。勢如虛舟觸柱，舊譜名觸，字作蜀，亦曰搐。·不可與喚互用。</p>
<h4 id=雙撞>雙撞</h4>
<p>·連撞二聲，均实上虚下，以緩而清為合，要無形跡也，指頭活動為貴。</p>
<p>·節族使然，緩時宜用，緊時不宜多用。古譜每以雙撞用于句之急時，恐後音催緊，即連作之，壓住下句之法。然數用，令指下全無閒暇之趣，兼不能盡絃之餘音，《徽言秘旨》反在慢時，或有對起纔作。</p>
<h4 id=逗>逗</h4>
<p>（1）或云闘，言兩指闘出聲亦是也。按處借以上之聲，迎其彈聲而注下，以當本位之聲。如取音於六絃九徽，先從十徽以輕松活指綽上八徽，收回九徽，重按得音，一迎即速注下，指速如電，此即注之長且重者。聽之仍只一聲，不得着二聲也。</p>
<p>蓋逗最易濁，迎重則多觸耳而俗，必使輕清敏捷，取音尖細為佳耳。若多用則繁雜（有彈江操浙操者，往往濫用，深為俗惡），不用則失調，曲中有必當取逗音者，則用之，如歌去聲之喝腔是也。</p>
<p>·撞：從已彈後取出。於得聲後，上一徽半徽急復本位。·逗：乘恰彈時取出。於未重按得聲，隨綽聲先上一徽半徽，急回本位。比撞略輕小，宜輕軟不得互同急撞。</p>
<p>·有注次逗，分开次逗者，在同位两弹之第二弹用逗是也。此為小逗，均要堅脆。</p>
<p>（2）即綽度。</p>
<p>（3）得音後逗遛，緩上緩下，使有荡音乃佳。</p>
<h4 id=喚>喚</h4>
<ol>
<li>喚</li>
</ol>
<p>（1）①如按彈九暉，即下少許位，乘此下音，速上九暉位，復疾下少許位是也。若反撞急進退之意，其聲如電速，分明為妙。②似反撞而稍輕緩。③乘聲注下少許畧作猱聲，而復引带過本徽之上。</p>
<p>（2）一絃作兩聲也。喚音在指法下注明，雖與撞之一頂同，撞在音後，喚隨右指一彈，左指乘聲頂，即下本徽。要一氣相連，如慢係一上一下，非喚也。宜輕，宜急，宜緩，然不得以喚音同急撞用。②如撞音放緩連上連下，音隨指走，以輕松連活為妙，此即上下之輕緩者。或云與撞相同，與引少異，蓋引緩，而喚、觸、撞皆急也。擬即小撞、急撞意。然字義費解，存而弗用可耳。③如雙上（可能是雙綽）而分緩急。</p>
<p>即輕逗，貴無形跡。——不知逗法本輕，更無所謂輕逗也，法同名異，逗之取義，尤為明白。</p>
<p>（3）舊云有綽度之意，然短小而無度音也。</p>
<ol start=2>
<li>換，換音也，換指按位。</li>
</ol>
<p>（1）如右名指九徽勾四絃，大指九徽剔四絃，按勾其聲如移花接木，貴在次下之指。又有大指先下者，其先下者易，而後下者難。故後下指必要的切，而聲自然和美悠遠。</p>
<p>（2）此絃得音急一上，而借此絃之機而注彼絃也。</p>
</article>
<aside class=toc>
<nav id=TableOfContents>
<ul>
<li><a href=#i右手類>I.右手類</a>
<ul>
<li><a href=#全扶>全扶</a></li>
<li><a href=#半扶>半扶</a></li>
<li><a href=#打圓>打圓</a></li>
<li><a href=#間勾類>間勾類</a></li>
<li><a href=#渡>渡</a></li>
</ul>
</li>
<li><a href=#ii左手類>II.左手類</a>
<ul>
<li><a href=#吟類>吟類</a></li>
<li><a href=#猱類>猱類</a></li>
<li><a href=#其他>其他</a></li>
<li><a href=#單向類>單向類</a></li>
<li><a href=#雙向類>雙向類</a></li>
</ul>
</li>
</ul>
</nav>
</aside>
</div>
<nav>
<div class="pagi a1">
<a class="pagi-item pagi-prev" href=/database/1956-qin-report/>
<span class="des-base des-des">«« 上篇</span><br>1956年古琴采访工作报告</a>
<a class="pagi-item pagi-next" href=/database/yingming/>
<span class="des-base des-des">下篇 »»</span><br>南開大學瑚璉琴社《嚶鳴》第一期</a>
</div>
</nav>
<div class=bg1>
<div class=comment>
<div id=hyvor-talk-view></div>
<script type=text/javascript>var HYVOR_TALK_WEBSITE=1727,HYVOR_TALK_CONFIG={url:"https://qin.kqh.me/database/finger-method-collection/",id:"35ef31a7109086d168a8575fbbf8c6ae"}</script>
<script async type=text/javascript src=//talk.hyvor.com/web-api/embed></script>
</div>
</div>
</main>
<footer class=footer-wrapper>
<div class=col-wrap>
<nav class="footer a2"><a href=https://qin.kqh.me/about/>關於</a>｜<a href=https://qin.kqh.me/donate/>捐助本站</a>｜<a href=https://qin.kqh.me/changelog/>更新日誌</a>｜<a href=https://qin.kqh.me/blogroll/>古琴網站</a>｜<br>訂閱｜<a href=/index.xml target=_blank style=font-weight:700>RSS</a>　<a href=https://kqhnewsletter.zhubai.love target=_blank style=font-weight:700>琴易通訊</a>　<a href=/sitemap.xml target=_blank>sitemap</a><br>
copyright <a href=/>琴衡</a>　2022-01-01 > 2022　運營 <a href=https://me.kqh.me target=_blank>柯棋瀚</a><br>
power <a href=https://gohugo.io target=_blank>Hugo</a>　theme <a href=https://github.com/kujihhoe/HUGO-Theme-CJK target=_blank>CJK</a>　host <a href=https://app.netlify.com/sites/kqh/deploys target=_blank>Netlify</a>
</nav>
</div>
</footer>
<script async src="https://www.googletagmanager.com/gtag/js?id=UA-108451819-1"></script>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','UA-108451819-1')</script>
<link rel=stylesheet href=https://cdn.jsdelivr.net/npm/docsearch.js@2/dist/cdn/docsearch.min.css>
<script type=text/javascript src=https://cdn.jsdelivr.net/npm/docsearch.js@2/dist/cdn/docsearch.min.js></script>
<script type=text/javascript>docsearch({apiKey:'9b538ac6c3dacb030efa8d971bf15d1f',indexName:'kqh',inputSelector:'#algolia-autocomplete',debug:!1})</script>
</body>
</html>